<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/11">11 Ācayagāmittika</a> » <a href="/tipitaka/37P1/11/11.3">11.3 Paccayavāra</a> » <a href="/tipitaka/37P1/11/11.3/11.3.2">11.3.2 Paccayapaccanīya</a> » <a href="/tipitaka/37P1/11/11.3/11.3.2/11.3.2.1">11.3.2.1 Vibhaṅgavāra</a>
</div>
<div class="i"> Nakamma</div>
<div class="h">Ācayagāmittika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nakamma</div>
<div class="q" id="p_37P1_1527"> <div class="divNumber">32.</div> <div class="p">
<span class="pN">1527</span>Ācayagāmiṃ dhammaṃ paccayā ācayagāmī dhammo uppajjati nakammapaccayā—  ācayagāmī khandhe paccayā ācayagāmī cetanā. (1) </div>
</div>
<div class="q" id="p_37P1_1528"> <div class="p">
<span class="pN">1528</span>Apacayagāmiṃ dhammaṃ paccayā apacayagāmī dhammo uppajjati nakammapaccayā—  apacayagāmī khandhe paccayā apacayagāmī cetanā. (1) </div>
</div>
<div class="q" id="p_37P1_1529"> <div class="p">
<span class="pN">1529</span>Nevācayagāmināpacayagāmiṃ dhammaṃ paccayā nevācayagāmināpacayagāmī dhammo uppajjati nakammapaccayā—  nevācayagāmināpacayagāmī khandhe paccayā nevācayagāmināpacayagāmī cetanā; bāhiraṃ…  āhārasamuṭṭhānaṃ…  utusamuṭṭhānaṃ…pe…  vatthuṃ paccayā nevācayagāmināpacayagāmī cetanā. (1) </div>
</div>
<div class="q" id="p_37P1_1530"> <div class="p">
<span class="pN">1530</span>Nevācayagāmināpacayagāmiṃ dhammaṃ paccayā ācayagāmī dhammo uppajjati nakammapaccayā—  vatthuṃ paccayā ācayagāmī cetanā. (2) </div>
</div>
<div class="q" id="p_37P1_1531"> <div class="p">
<span class="pN">1531</span>Nevācayagāmināpacayagāmiṃ dhammaṃ paccayā apacayagāmī dhammo uppajjati nakammapaccayā—  vatthuṃ paccayā apacayagāmī cetanā. (3) </div>
</div>
<div class="q" id="p_37P1_1532"> <div class="p">
<span class="pN">1532</span>Ācayagāmiñca nevācayagāmināpacayagāmiñca dhammaṃ paccayā ācayagāmī dhammo uppajjati nakammapaccayā—  ācayagāmī khandhe ca vatthuñca paccayā ācayagāmī cetanā. (1) </div>
</div>
<div class="q" id="p_37P1_1533"> <div class="p">
<span class="pN">1533</span>Apacayagāmiñca nevācayagāmināpacayagāmiñca dhammaṃ paccayā apacayagāmī dhammo uppajjati nakammapaccayā—  apacayagāmī khandhe ca vatthuñca paccayā apacayagāmī cetanā. (1) </div>
</div>
</div>
