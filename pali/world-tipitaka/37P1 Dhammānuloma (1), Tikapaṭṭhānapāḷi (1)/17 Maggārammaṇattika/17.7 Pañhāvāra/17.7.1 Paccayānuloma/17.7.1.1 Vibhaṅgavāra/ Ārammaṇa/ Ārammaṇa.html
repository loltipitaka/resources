<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/17">17 Maggārammaṇattika</a> » <a href="/tipitaka/37P1/17/17.7">17.7 Pañhāvāra</a> » <a href="/tipitaka/37P1/17/17.7/17.7.1">17.7.1 Paccayānuloma</a> » <a href="/tipitaka/37P1/17/17.7/17.7.1/17.7.1.1">17.7.1.1 Vibhaṅgavāra</a>
</div>
<div class="i"> Ārammaṇa</div>
<div class="h">Maggārammaṇattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_37P1_2500"> <div class="divNumber">28.</div> <div class="p">
<span class="pN">2500</span>Maggahetuko dhammo maggārammaṇassa dhammassa ārammaṇapaccayena paccayo—  ariyā maggā vuṭṭhahitvā maggaṃ paccavekkhanti, cetopariyañāṇena maggahetukacittasamaṅgissa cittaṃ jānanti, maggahetukā khandhā cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_37P1_2501"> <div class="p">
<span class="pN">2501</span>Maggahetuko dhammo maggādhipatissa dhammassa ārammaṇapaccayena paccayo—  ariyā maggā vuṭṭhahitvā maggaṃ garuṃ katvā paccavekkhanti. (2) </div>
</div>
<div class="q" id="p_37P1_2502"> <div class="p">
<span class="pN">2502</span>Maggahetuko dhammo maggārammaṇassa ca maggādhipatissa ca dhammassa ārammaṇapaccayena paccayo—  ariyā maggā vuṭṭhahitvā maggaṃ garuṃ katvā paccavekkhanti. (3) </div>
</div>
<div class="q" id="p_37P1_2503"> <div class="divNumber">29.</div> <div class="p">
<span class="pN">2503</span>Maggādhipati dhammo maggādhipatissa dhammassa ārammaṇapaccayena paccayo—  ariyā maggā vuṭṭhahitvā maggaṃ garuṃ katvā paccavekkhanti. (1) </div>
</div>
<div class="q" id="p_37P1_2504"> <div class="p">
<span class="pN">2504</span>Maggādhipati dhammo maggārammaṇassa dhammassa ārammaṇapaccayena paccayo—  ariyā maggā vuṭṭhahitvā maggaṃ paccavekkhanti, cetopariyañāṇena maggādhipaticittasamaṅgissa cittaṃ jānanti, maggādhipatī khandhā cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (2) </div>
</div>
<div class="q" id="p_37P1_2505"> <div class="p">
<span class="pN">2505</span>Maggādhipati dhammo maggārammaṇassa ca maggādhipatissa ca dhammassa ārammaṇapaccayena paccayo—  ariyā maggā vuṭṭhahitvā maggaṃ garuṃ katvā paccavekkhanti. (3) </div>
</div>
<div class="q" id="p_37P1_2506"> <div class="divNumber">30.</div> <div class="p">
<span class="pN">2506</span>Maggahetuko ca maggādhipati ca dhammā maggārammaṇassa dhammassa ārammaṇapaccayena paccayo—  ariyā maggā vuṭṭhahitvā maggaṃ paccavekkhanti, cetopariyañāṇena maggahetukamaggādhipaticittasamaṅgissa cittaṃ jānanti, maggahetukā ca maggādhipatī ca khandhā cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (1) </div>
</div>
<div class="q" id="p_37P1_2507"> <div class="p">
<span class="pN">2507</span>Maggahetuko ca maggādhipati ca dhammā maggādhipatissa dhammassa ārammaṇapaccayena paccayo—  ariyā maggā vuṭṭhahitvā maggaṃ garuṃ katvā paccavekkhanti. (2) </div>
</div>
<div class="q" id="p_37P1_2508"> <div class="p">
<span class="pN">2508</span>Maggahetuko ca maggādhipati ca dhammā maggārammaṇassa ca maggādhipatissa ca dhammassa ārammaṇapaccayena paccayo—  ariyā maggā vuṭṭhahitvā maggaṃ garuṃ katvā paccavekkhanti. (3) </div>
</div>
</div>
