<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/19">19 Atītattika</a> » <a href="/tipitaka/37P1/19/19.7">19.7 Pañhāvāra</a> » <a href="/tipitaka/37P1/19/19.7/19.7.1">19.7.1 Paccayānuloma</a> » <a href="/tipitaka/37P1/19/19.7/19.7.1/19.7.1.1">19.7.1.1 Vibhaṅgavāra</a>
</div>
<div class="i"> Adhipati</div>
<div class="h">Atītattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_37P1_2633"> <div class="divNumber">4.</div> <div class="p">
<span class="pN">2633</span>Atīto dhammo paccuppannassa dhammassa adhipatipaccayena paccayo. <span class="bold">Ārammaṇādhipati</span>—  dānaṃ datvā sīlaṃ samādiyitvā…pe…  pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati. Ariyā maggā vuṭṭhahitvā maggaṃ garuṃ katvā paccavekkhanti, phalaṃ garuṃ katvā paccavekkhanti. Atītaṃ cakkhuṃ…pe…  kāyaṃ…  rūpe…  sadde…  gandhe…  rase…  phoṭṭhabbe…  vatthuṃ…  atīte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1) </div>
</div>
<div class="q" id="p_37P1_2634"> <div class="p">
<span class="pN">2634</span>Anāgato dhammo paccuppannassa dhammassa adhipatipaccayena paccayo. <span class="bold">Ārammaṇādhipati</span>—  anāgataṃ cakkhuṃ…pe…  vatthuṃ…  anāgate khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1) </div>
</div>
<div class="q" id="p_37P1_2635"> <div class="p">
<span class="pN">2635</span>Paccuppanno dhammo paccuppannassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  paccuppannaṃ cakkhuṃ…pe…  vatthuṃ…  paccuppanne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <span class="bold">Sahajātādhipati</span>—  paccuppannādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
</div>
