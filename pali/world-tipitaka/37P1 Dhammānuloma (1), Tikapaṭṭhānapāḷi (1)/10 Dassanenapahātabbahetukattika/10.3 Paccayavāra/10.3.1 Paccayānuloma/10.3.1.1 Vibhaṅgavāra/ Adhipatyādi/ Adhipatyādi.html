<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/10">10 Dassanenapahātabbahetukattika</a> » <a href="/tipitaka/37P1/10/10.3">10.3 Paccayavāra</a> » <a href="/tipitaka/37P1/10/10.3/10.3.1">10.3.1 Paccayānuloma</a> » <a href="/tipitaka/37P1/10/10.3/10.3.1/10.3.1.1">10.3.1.1 Vibhaṅgavāra</a>
</div>
<div class="i"> Adhipatyādi</div>
<div class="h">Dassanenapahātabbahetukattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipatyādi</div>
<div class="q" id="p_37P1_1168"> <div class="divNumber">41.</div> <div class="p">
<span class="pN">1168</span>Dassanena pahātabbahetukaṃ dhammaṃ paccayā dassanena pahātabbahetuko dhammo uppajjati adhipatipaccayā…  tīṇi. </div>
</div>
<div class="q" id="p_37P1_1169"> <div class="p">
<span class="pN">1169</span>Bhāvanāya pahātabbahetukaṃ dhammaṃ paccayā…  tīṇi. </div>
</div>
<div class="q" id="p_37P1_1170"> <div class="p">
<span class="pN">1170</span>Nevadassanena nabhāvanāya pahātabbahetukaṃ dhammaṃ paccayā nevadassanena nabhāvanāya pahātabbahetuko dhammo uppajjati adhipatipaccayā—  ekaṃ…pe…  vatthuṃ paccayā nevadassanena nabhāvanāya pahātabbahetukā khandhā. (1) </div>
</div>
<div class="q" id="p_37P1_1171"> <div class="p">
<span class="pN">1171</span>Nevadassanena nabhāvanāya pahātabbahetukaṃ dhammaṃ paccayā dassanena pahātabbahetuko dhammo uppajjati adhipatipaccayā—  vatthuṃ paccayā dassanena pahātabbahetukā khandhā. (2) </div>
</div>
<div class="q" id="p_37P1_1172"> <div class="p">
<span class="pN">1172</span>Nevadassanena nabhāvanāya pahātabbahetukaṃ dhammaṃ paccayā bhāvanāya pahātabbahetuko dhammo uppajjati adhipatipaccayā—  vatthuṃ paccayā bhāvanāya pahātabbahetukā khandhā. (3) </div>
</div>
<div class="q" id="p_37P1_1173"> <div class="p">
<span class="pN">1173</span>Nevadassanena nabhāvanāya pahātabbahetukaṃ dhammaṃ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti adhipatipaccayā—  vatthuṃ paccayā dassanena pahātabbahetukā khandhā; mahābhūte paccayā cittasamuṭṭhānaṃ rūpaṃ. (4) </div>
</div>
<div class="q" id="p_37P1_1174"> <div class="p">
<span class="pN">1174</span>Nevadassanena nabhāvanāya pahātabbahetukaṃ dhammaṃ paccayā bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti adhipatipaccayā—  vatthuṃ paccayā bhāvanāya pahātabbahetukā khandhā; mahābhūte paccayā cittasamuṭṭhānaṃ rūpaṃ. (5) </div>
</div>
<div class="q" id="p_37P1_1175"> <div class="divNumber">42.</div> <div class="p">
<span class="pN">1175</span>Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā dassanena pahātabbahetuko dhammo uppajjati adhipatipaccayā—  dassanena pahātabbahetukaṃ ekaṃ khandhañca vatthuñca paccayā tayo khandhā…pe…  dve khandhe ca…pe… . (1) </div>
</div>
<div class="q" id="p_37P1_1176"> <div class="p">
<span class="pN">1176</span>Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā nevadassanena nabhāvanāya pahātabbahetuko dhammo uppajjati adhipatipaccayā—  dassanena pahātabbahetuke khandhe ca mahābhūte ca paccayā cittasamuṭṭhānaṃ rūpaṃ. (2) </div>
</div>
<div class="q" id="p_37P1_1177"> <div class="p">
<span class="pN">1177</span>Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti adhipatipaccayā—  dassanena pahātabbahetukaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  dassanena pahātabbahetuke khandhe ca mahābhūte ca paccayā cittasamuṭṭhānaṃ rūpaṃ. (3) </div>
</div>
<div class="q" id="p_37P1_1178"> <div class="p">
<span class="pN">1178</span>Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paccayā bhāvanāya pahātabbahetuko dhammo uppajjati adhipatipaccayā—  bhāvanāya pahātabbahetukaṃ ekaṃ khandhañca vatthuñca paccayā tayo khandhā…pe…  tīṇi…  (dassanena sadisā) anantarapaccayā…  samanantarapaccayā. </div>
</div>
</div>
