<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/10">10 Dassanenapahātabbahetukattika</a> » <a href="/tipitaka/37P1/10/10.7">10.7 Pañhāvāra</a> » <a href="/tipitaka/37P1/10/10.7/10.7.1">10.7.1 Paccayānuloma</a> » <a href="/tipitaka/37P1/10/10.7/10.7.1/10.7.1.1">10.7.1.1 Vibhaṅgavāra</a>
</div>
<div class="i"> Āsevana</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āsevana</div>
<div class="q" id="p_37P1_1346"> <div class="divNumber">95.</div> <div class="p">
<span class="pN">1346</span>Dassanena pahātabbahetuko dhammo dassanena pahātabbahetukassa dhammassa āsevanapaccayena paccayo—  purimā purimā dassanena pahātabbahetukā khandhā pacchimānaṃ pacchimānaṃ dassanena pahātabbahetukānaṃ khandhānaṃ āsevanapaccayena paccayo. (1) </div>
</div>
<div class="q" id="p_37P1_1347"> <div class="p">
<span class="pN">1347</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa āsevanapaccayena paccayo—  purimā purimā vicikicchāsahagatā khandhā pacchimassa pacchimassa mohassa āsevanapaccayena paccayo. (2) </div>
</div>
<div class="q" id="p_37P1_1348"> <div class="p">
<span class="pN">1348</span>Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa āsevanapaccayena paccayo—  purimā purimā vicikicchāsahagatā khandhā pacchimānaṃ pacchimānaṃ vicikicchāsahagatānaṃ khandhānaṃ mohassa ca āsevanapaccayena paccayo. </div>
</div>
<div class="q" id="p_37P1_1349"> <div class="p">
<span class="pN">1349</span>Bhāvanāya pahātabbahetuko dhammo bhāvanāya pahātabbahetukassa dhammassa (saṃkhittaṃ) tīṇi. </div>
</div>
<div class="q" id="p_37P1_1350"> <div class="p">
<span class="pN">1350</span>Nevadassanena nabhāvanāya pahātabbahetuko dhammo…pe… . (Āsevanamūlake vuṭṭhānassapi āvajjanāyapi pahātabbaṃ, sattarasa pañhā paripuṇṇā, anantarasadisā.) </div>
</div>
</div>
