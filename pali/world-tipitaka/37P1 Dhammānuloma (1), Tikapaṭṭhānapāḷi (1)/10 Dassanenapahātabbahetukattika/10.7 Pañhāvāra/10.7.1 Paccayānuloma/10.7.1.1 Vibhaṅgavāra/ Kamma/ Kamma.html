<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/10">10 Dassanenapahātabbahetukattika</a> » <a href="/tipitaka/37P1/10/10.7">10.7 Pañhāvāra</a> » <a href="/tipitaka/37P1/10/10.7/10.7.1">10.7.1 Paccayānuloma</a> » <a href="/tipitaka/37P1/10/10.7/10.7.1/10.7.1.1">10.7.1.1 Vibhaṅgavāra</a>
</div>
<div class="i"> Kamma</div>
<div class="h">Dassanenapahātabbahetukattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_37P1_1351"> <div class="divNumber">96.</div> <div class="p">
<span class="pN">1351</span>Dassanena pahātabbahetuko dhammo dassanena pahātabbahetukassa dhammassa kammapaccayena paccayo—  dassanena pahātabbahetukā cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_37P1_1352"> <div class="p">
<span class="pN">1352</span>Dassanena pahātabbahetuko dhammo nevadassanena nabhāvanāya pahātabbahetukassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  dassanena pahātabbahetukā cetanā mohassa cittasamuṭṭhānānañca rūpānaṃ kammapaccayena paccayo. <span class="bold">Nānākkhaṇikā</span>—  dassanena pahātabbahetukā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2) </div>
</div>
<div class="q" id="p_37P1_1353"> <div class="p">
<span class="pN">1353</span>Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa kammapaccayena paccayo—  dassanena pahātabbahetukā cetanā sampayuttakānaṃ khandhānaṃ mohassa ca cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_37P1_1354"> <div class="divNumber">97.</div> <div class="p">
<span class="pN">1354</span>Bhāvanāya pahātabbahetuko dhammo bhāvanāya pahātabbahetukassa dhammassa kammapaccayena paccayo—  bhāvanāya pahātabbahetukā cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_37P1_1355"> <div class="p">
<span class="pN">1355</span>Bhāvanāya pahātabbahetuko dhammo nevadassanena nabhāvanāya pahātabbahetukassa dhammassa kammapaccayena paccayo—  bhāvanāya pahātabbahetukā cetanā mohassa cittasamuṭṭhānānañca rūpānaṃ kammapaccayena paccayo. (2) </div>
</div>
<div class="q" id="p_37P1_1356"> <div class="p">
<span class="pN">1356</span>Bhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa kammapaccayena paccayo—  bhāvanāya pahātabbahetukā cetanā sampayuttakānaṃ khandhānaṃ mohassa ca cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_37P1_1357"> <div class="divNumber">98.</div> <div class="p">
<span class="pN">1357</span>Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  nevadassanena nabhāvanāya pahātabbahetukā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe…pe… . <span class="bold">Nānākkhaṇikā</span>—  nevadassanena nabhāvanāya pahātabbahetukā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1) </div>
</div>
</div>
