<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/12">12 Sekkhattika</a> » <a href="/tipitaka/37P1/12/12.7">12.7 Pañhāvāra</a> » <a href="/tipitaka/37P1/12/12.7/12.7.1">12.7.1 Paccayānuloma</a> » <a href="/tipitaka/37P1/12/12.7/12.7.1/12.7.1.1">12.7.1.1 Vibhaṅgavāra</a>
</div>
<div class="i"> Kamma</div>
<div class="h">Sekkhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_37P1_1816"> <div class="divNumber">59.</div> <div class="p">
<span class="pN">1816</span>Sekkho dhammo sekkhassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sekkhā cetanā sampayuttakānaṃ khandhānaṃ kammapaccayena paccayo. <span class="bold">Nānākkhaṇikā</span>—  sekkhā cetanā vipākānaṃ sekkhānaṃ khandhānaṃ kammapaccayena paccayo. (1) </div>
</div>
<div class="q" id="p_37P1_1817"> <div class="p">
<span class="pN">1817</span>Sekkho dhammo asekkhassa dhammassa kammapaccayena paccayo. <span class="bold">Nānākkhaṇikā</span>—  sekkhā cetanā asekkhānaṃ khandhānaṃ kammapaccayena paccayo. (2) </div>
</div>
<div class="q" id="p_37P1_1818"> <div class="p">
<span class="pN">1818</span>Sekkho dhammo nevasekkhanāsekkhassa dhammassa kammapaccayena paccayo. <span class="bold">Sahajātā</span>—  sekkhā cetanā cittasamuṭṭhānānaṃ rūpānaṃ kammapaccayena paccayo. (3) </div>
</div>
<div class="q" id="p_37P1_1819"> <div class="p">
<span class="pN">1819</span>Sekkho dhammo sekkhassa ca nevasekkhanāsekkhassa ca dhammassa kammapaccayena paccayo—  sekkhā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (4) </div>
</div>
<div class="q" id="p_37P1_1820"> <div class="divNumber">60.</div> <div class="p">
<span class="pN">1820</span>Asekkho dhammo asekkhassa dhammassa kammapaccayena paccayo—  asekkhā cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_37P1_1821"> <div class="p">
<span class="pN">1821</span>Asekkho dhammo nevasekkhanāsekkhassa dhammassa kammapaccayena paccayo—  asekkhā cetanā cittasamuṭṭhānānaṃ rūpānaṃ kammapaccayena paccayo. (2) </div>
</div>
<div class="q" id="p_37P1_1822"> <div class="p">
<span class="pN">1822</span>Asekkho dhammo asekkhassa ca nevasekkhanāsekkhassa ca dhammassa kammapaccayena paccayo—  asekkhā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_37P1_1823"> <div class="divNumber">61.</div> <div class="p">
<span class="pN">1823</span>Nevasekkhanāsekkho dhammo nevasekkhanāsekkhassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  nevasekkhanāsekkhā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe…pe… . <span class="bold">Nānākkhaṇikā</span>—  nevasekkhanāsekkhā cetanā vipākānaṃ nevasekkhanāsekkhānaṃ khandhānaṃ kaṭattā ca rūpānaṃ kammapaccayena paccayo. (1) </div>
</div>
</div>
