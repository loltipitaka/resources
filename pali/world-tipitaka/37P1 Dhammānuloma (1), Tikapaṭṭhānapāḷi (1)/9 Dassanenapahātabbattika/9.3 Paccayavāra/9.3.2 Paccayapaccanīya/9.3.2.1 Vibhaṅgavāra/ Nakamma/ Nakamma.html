<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/9">9 Dassanenapahātabbattika</a> » <a href="/tipitaka/37P1/9/9.3">9.3 Paccayavāra</a> » <a href="/tipitaka/37P1/9/9.3/9.3.2">9.3.2 Paccayapaccanīya</a> » <a href="/tipitaka/37P1/9/9.3/9.3.2/9.3.2.1">9.3.2.1 Vibhaṅgavāra</a>
</div>
<div class="i"> Nakamma</div>
<div class="h">Dassanenapahātabbattika</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nakamma</div>
<div class="q" id="p_37P1_908"> <div class="divNumber">54.</div> <div class="p">
<span class="pN">908</span>Dassanena pahātabbaṃ dhammaṃ paccayā dassanena pahātabbo dhammo uppajjati nakammapaccayā—  dassanena pahātabbe khandhe paccayā dassanena pahātabbā cetanā. (1) </div>
</div>
<div class="q" id="p_37P1_909"> <div class="p">
<span class="pN">909</span>Bhāvanāya pahātabbaṃ dhammaṃ…pe…  nakammapaccayā—  bhāvanāya pahātabbe khandhe paccayā bhāvanāya pahātabbā cetanā. (1) </div>
</div>
<div class="q" id="p_37P1_910"> <div class="p">
<span class="pN">910</span>Nevadassanena nabhāvanāya pahātabbaṃ dhammaṃ…pe…  nakammapaccayā—  nevadassanena nabhāvanāya pahātabbe khandhe paccayā nevadassanena nabhāvanāya pahātabbā cetanā; bāhiraṃ…  āhārasamuṭṭhānaṃ…  utusamuṭṭhānaṃ…pe… . (1) </div>
</div>
<div class="q" id="p_37P1_911"> <div class="p">
<span class="pN">911</span>Nevadassanena nabhāvanāya pahātabbaṃ dhammaṃ paccayā dassanena pahātabbo dhammo uppajjati nakammapaccayā—  vatthuṃ paccayā dassanena pahātabbā cetanā. (2) </div>
</div>
<div class="q" id="p_37P1_912"> <div class="p">
<span class="pN">912</span>Nevadassanena nabhāvanāya pahātabbaṃ dhammaṃ paccayā bhāvanāya pahātabbo dhammo uppajjati nakammapaccayā—  vatthuṃ paccayā bhāvanāya pahātabbā cetanā. (3) </div>
</div>
<div class="q" id="p_37P1_913"> <div class="divNumber">55.</div> <div class="p">
<span class="pN">913</span>Dassanena pahātabbañca nevadassanena nabhāvanāya pahātabbañca dhammaṃ paccayā dassanena pahātabbo dhammo uppajjati nakammapaccayā—  dassanena pahātabbe khandhe ca vatthuñca paccayā dassanena pahātabbā cetanā. (1) </div>
</div>
<div class="q" id="p_37P1_914"> <div class="p">
<span class="pN">914</span>Bhāvanāya pahātabbañca nevadassanena nabhāvanāya pahātabbañca dhammaṃ paccayā bhāvanāya pahātabbo dhammo uppajjati nakammapaccayā—  bhāvanāya pahātabbe khandhe ca vatthuñca paccayā bhāvanāya pahātabbā cetanā. (1) </div>
</div>
</div>
