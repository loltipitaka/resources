<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/13">13 Parittattika</a> » <a href="/tipitaka/37P1/13/13.1">13.1 Paṭiccavāra</a> » <a href="/tipitaka/37P1/13/13.1/13.1.1">13.1.1 Paccayānuloma</a> » <a href="/tipitaka/37P1/13/13.1/13.1.1/13.1.1.1">13.1.1.1 Vibhaṅgavāra</a>
</div>
<div class="i"> Hetu</div>
<div class="h">Parittattika</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_1866"> <div class="divNumber">1.</div> <div class="p">
<span class="pN">1866</span>Parittaṃ dhammaṃ paṭicca paritto dhammo uppajjati hetupaccayā—  parittaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe parittaṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ paṭicca tayo mahābhūtā…pe…  dve mahābhūte paṭicca cittasamuṭṭhānaṃ rūpaṃ…pe… . (1) </div>
</div>
<div class="q" id="p_37P1_1867"> <div class="p">
<span class="pN">1867</span>Parittaṃ dhammaṃ paṭicca mahaggato dhammo uppajjati hetupaccayā—  paṭisandhikkhaṇe vatthuṃ paṭicca mahaggatā khandhā. (2) </div>
</div>
<div class="q" id="p_37P1_1868"> <div class="p">
<span class="pN">1868</span>Parittaṃ dhammaṃ paṭicca paritto ca mahaggato ca dhammā uppajjanti hetupaccayā—  paṭisandhikkhaṇe vatthuṃ paṭicca mahaggatā khandhā, mahābhūte paṭicca kaṭattārūpaṃ. (3) </div>
</div>
<div class="q" id="p_37P1_1869"> <div class="divNumber">2.</div> <div class="p">
<span class="pN">1869</span>Mahaggataṃ dhammaṃ paṭicca mahaggato dhammo uppajjati hetupaccayā—  mahaggataṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_37P1_1870"> <div class="p">
<span class="pN">1870</span>Mahaggataṃ dhammaṃ paṭicca paritto dhammo uppajjati hetupaccayā—  mahaggate khandhe paṭicca cittasamuṭṭhānaṃ rūpaṃ. Paṭisandhikkhaṇe mahaggate khandhe paṭicca kaṭattārūpaṃ. (2) </div>
</div>
<div class="q" id="p_37P1_1871"> <div class="p">
<span class="pN">1871</span>Mahaggataṃ dhammaṃ paṭicca paritto ca mahaggato ca dhammā uppajjanti hetupaccayā—  mahaggataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  paṭisandhikkhaṇe mahaggataṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe…pe… . (3) </div>
</div>
<div class="q" id="p_37P1_1872"> <div class="divNumber">3.</div> <div class="p">
<span class="pN">1872</span>Appamāṇaṃ dhammaṃ paṭicca appamāṇo dhammo uppajjati hetupaccayā—  appamāṇaṃ ekaṃ khandhaṃ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_37P1_1873"> <div class="p">
<span class="pN">1873</span>Appamāṇaṃ dhammaṃ paṭicca paritto dhammo uppajjati hetupaccayā—  appamāṇe khandhe paṭicca cittasamuṭṭhānaṃ rūpaṃ. (2) </div>
</div>
<div class="q" id="p_37P1_1874"> <div class="p">
<span class="pN">1874</span>Appamāṇaṃ dhammaṃ paṭicca paritto ca appamāṇo ca dhammā uppajjanti hetupaccayā—  appamāṇaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_37P1_1875"> <div class="divNumber">4.</div> <div class="p">
<span class="pN">1875</span>Parittañca appamāṇañca dhammaṃ paṭicca paritto dhammo uppajjati hetupaccayā—  appamāṇe khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
<div class="q" id="p_37P1_1876"> <div class="p">
<span class="pN">1876</span>Parittañca mahaggatañca dhammaṃ paṭicca paritto dhammo uppajjati hetupaccayā—  mahaggate khandhe ca mahābhūte ca paṭicca cittasamuṭṭhānaṃ rūpaṃ. Paṭisandhikkhaṇe…pe… . (1) </div>
</div>
<div class="q" id="p_37P1_1877"> <div class="p">
<span class="pN">1877</span>Parittañca mahaggatañca dhammaṃ paṭicca mahaggato dhammo uppajjati hetupaccayā—  paṭisandhikkhaṇe mahaggataṃ ekaṃ khandhañca vatthuñca paṭicca tayo khandhā…pe…  dve khandhe…pe… . (2) </div>
</div>
<div class="q" id="p_37P1_1878"> <div class="p">
<span class="pN">1878</span>Parittañca mahaggatañca dhammaṃ paṭicca paritto ca mahaggato ca dhammā uppajjanti hetupaccayā—  paṭisandhikkhaṇe mahaggataṃ ekaṃ khandhañca vatthuñca paṭicca tayo khandhā…pe…  dve khandhe…pe…  mahaggate khandhe ca mahābhūte ca paṭicca kaṭattārūpaṃ. (3) </div>
</div>
</div>
