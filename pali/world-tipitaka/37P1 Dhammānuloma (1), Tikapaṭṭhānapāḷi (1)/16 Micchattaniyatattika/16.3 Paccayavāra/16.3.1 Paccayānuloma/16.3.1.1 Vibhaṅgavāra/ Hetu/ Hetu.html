<div>
<div class="b">
<a href="/">Home</a> » <a href="/tipitaka/37P1">37P1 Dhammānuloma (1), Tikapaṭṭhānapāḷi (1)</a> » <a href="/tipitaka/37P1/16">16 Micchattaniyatattika</a> » <a href="/tipitaka/37P1/16/16.3">16.3 Paccayavāra</a> » <a href="/tipitaka/37P1/16/16.3/16.3.1">16.3.1 Paccayānuloma</a> » <a href="/tipitaka/37P1/16/16.3/16.3.1/16.3.1.1">16.3.1.1 Vibhaṅgavāra</a>
</div>
<div class="i"> Hetu</div>
<div class="h">Micchattaniyatattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_37P1_2288"> <div class="divNumber">14.</div> <div class="p">
<span class="pN">2288</span>Micchattaniyataṃ dhammaṃ paccayā micchattaniyato dhammo uppajjati hetupaccayā…  tīṇi. </div>
</div>
<div class="q" id="p_37P1_2289"> <div class="p">
<span class="pN">2289</span>Sammattaniyataṃ dhammaṃ paccayā sammattaniyato dhammo uppajjati hetupaccayā…  tīṇi. </div>
</div>
<div class="q" id="p_37P1_2290"> <div class="divNumber">15.</div> <div class="p">
<span class="pN">2290</span>Aniyataṃ dhammaṃ paccayā aniyato dhammo uppajjati hetupaccayā—  aniyataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paccayā vatthu, vatthuṃ paccayā khandhā; ekaṃ mahābhūtaṃ paccayā…pe…  vatthuṃ paccayā aniyatā khandhā. (1) </div>
</div>
<div class="q" id="p_37P1_2291"> <div class="p">
<span class="pN">2291</span>Aniyataṃ dhammaṃ paccayā micchattaniyato dhammo uppajjati hetupaccayā—  vatthuṃ paccayā micchattaniyatā khandhā. (2) </div>
</div>
<div class="q" id="p_37P1_2292"> <div class="p">
<span class="pN">2292</span>Aniyataṃ dhammaṃ paccayā sammattaniyato dhammo uppajjati hetupaccayā—  vatthuṃ paccayā sammattaniyatā khandhā. (3) </div>
</div>
<div class="q" id="p_37P1_2293"> <div class="p">
<span class="pN">2293</span>Aniyataṃ dhammaṃ paccayā micchattaniyato ca aniyato ca dhammā uppajjanti hetupaccayā—  vatthuṃ paccayā micchattaniyatā khandhā, mahābhūte paccayā cittasamuṭṭhānaṃ rūpaṃ. (4) </div>
</div>
<div class="q" id="p_37P1_2294"> <div class="p">
<span class="pN">2294</span>Aniyataṃ dhammaṃ paccayā sammattaniyato ca aniyato ca dhammā uppajjanti hetupaccayā—  vatthuṃ paccayā sammattaniyatā khandhā, mahābhūte paccayā cittasamuṭṭhānaṃ rūpaṃ. (5) </div>
</div>
<div class="q" id="p_37P1_2295"> <div class="divNumber">16.</div> <div class="p">
<span class="pN">2295</span>Micchattaniyatañca aniyatañca dhammaṃ paccayā micchattaniyato dhammo uppajjati hetupaccayā—  micchattaniyataṃ ekaṃ khandhañca vatthuñca paccayā tayo khandhā…pe…  dve khandhe…pe… . (1) </div>
</div>
<div class="q" id="p_37P1_2296"> <div class="p">
<span class="pN">2296</span>Micchattaniyatañca aniyatañca dhammaṃ paccayā aniyato dhammo uppajjati hetupaccayā—  micchattaniyate khandhe ca mahābhūte ca paccayā cittasamuṭṭhānaṃ rūpaṃ. (2) </div>
</div>
<div class="q" id="p_37P1_2297"> <div class="p">
<span class="pN">2297</span>Micchattaniyatañca aniyatañca dhammaṃ paccayā micchattaniyato ca aniyato ca dhammā uppajjanti hetupaccayā—  micchattaniyataṃ ekaṃ khandhañca vatthuñca paccayā tayo khandhā…pe…  dve khandhe…pe…  micchattaniyate khandhe ca mahābhūte ca paccayā cittasamuṭṭhānaṃ rūpaṃ. (3) </div>
</div>
<div class="q" id="p_37P1_2298"> <div class="p">
<span class="pN">2298</span>Sammattaniyatañca aniyatañca dhammaṃ paccayā sammattaniyato dhammo uppajjati hetupaccayā. (Tīṇi pañhā, micchattasadisaṃ.) </div>
</div>
</div>
