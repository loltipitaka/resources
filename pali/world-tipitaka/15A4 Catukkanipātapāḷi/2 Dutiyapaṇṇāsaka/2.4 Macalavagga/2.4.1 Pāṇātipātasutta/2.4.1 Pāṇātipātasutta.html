<div>
<div class="b">
<a href="/">Home</a> » <a href="/tipitaka/15A4">15A4 Catukkanipātapāḷi</a> » <a href="/tipitaka/15A4/2">2 Dutiyapaṇṇāsaka</a> » <a href="/tipitaka/15A4/2/2.4">2.4 Macalavagga</a>
</div>
<div class="i">2.4.1 Pāṇātipātasutta</div>
<div class="h">Dutiyapaṇṇāsaka</div>
<div class="h">Macalavagga</div>
<div class="h">Pāṇātipātasutta</div>
<div class="q" id="p_15A4_569"> <div class="divNumber">81.</div> <div class="p">
<span class="pN">569</span>“Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Pāṇātipātī hoti, adinnādāyī hoti, kāmesumicchācārī hoti, musāvādī hoti—  imehi kho, bhikkhave, catūhi dhammehi samannāgato yathābhataṃ nikkhitto evaṃ niraye. </div>
</div>
<div class="q" id="p_15A4_570"> <div class="p">
<span class="pN">570</span>Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti—  imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti. </div>
</div>
<div class="CENTER" id="p_15A4_571">
<span class="pN">571</span>Paṭhamaṃ.</div>
</div>
