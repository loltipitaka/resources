<div>
<div class="b">
<a href="/">Home</a> » <a href="/tipitaka/15A4">15A4 Catukkanipātapāḷi</a> » <a href="/tipitaka/15A4/5">5 Pañcamapaṇṇāsaka</a> » <a href="/tipitaka/15A4/5/5.2">5.2 Parisāvagga</a>
</div>
<div class="i">5.2.2 Diṭṭhisutta</div>
<div class="h">Pañcamapaṇṇāsaka</div>
<div class="h">Parisāvagga</div>
<div class="h">Diṭṭhisutta</div>
<div class="q" id="p_15A4_1376"> <div class="divNumber">212.</div> <div class="p">
<span class="pN">1376</span>“Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Kāyaduccaritena, vacīduccaritena, manoduccaritena, micchādiṭṭhiyā—  imehi kho, bhikkhave, catūhi dhammehi samannāgato yathābhataṃ nikkhitto evaṃ niraye. </div>
</div>
<div class="q" id="p_15A4_1377"> <div class="p">
<span class="pN">1377</span>Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Kāyasucaritena, vacīsucaritena, manosucaritena, sammādiṭṭhiyā—  imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti. </div>
</div>
<div class="CENTER" id="p_15A4_1378">
<span class="pN">1378</span>Dutiyaṃ.</div>
</div>
