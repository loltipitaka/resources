<div>
<div class="b">
<a href="/">Home</a> » <a href="/tipitaka/15A3">15A3 Tikanipātapāḷi</a> » <a href="/tipitaka/15A3/3">3 Tatiyapaṇṇāsaka</a> » <a href="/tipitaka/15A3/3/3.2">3.2 Āpāyikavagga</a>
</div>
<div class="i">3.2.2 Dullabhasutta</div>
<div class="h">Tatiyapaṇṇāsaka</div>
<div class="h">Āpāyikavagga</div>
<div class="h">Dullabhasutta</div>
<div class="q" id="p_15A3_910"> <div class="divNumber">115.</div> <div class="p">
<span class="pN">910</span>“Tiṇṇaṃ, bhikkhave, pātubhāvo dullabho lokasmiṃ. Katamesaṃ tiṇṇaṃ? Tathāgatassa, bhikkhave, arahato sammāsambuddhassa pātubhāvo dullabho lokasmiṃ, tathāgatappaveditassa dhammavinayassa desetā puggalo dullabho lokasmiṃ, kataññū katavedī puggalo dullabho lokasmiṃ. Imesaṃ kho, bhikkhave, tiṇṇaṃ pātubhāvo dullabho lokasmin”ti. </div>
</div>
<div class="CENTER" id="p_15A3_911">
<span class="pN">911</span>Dutiyaṃ.</div>
</div>
