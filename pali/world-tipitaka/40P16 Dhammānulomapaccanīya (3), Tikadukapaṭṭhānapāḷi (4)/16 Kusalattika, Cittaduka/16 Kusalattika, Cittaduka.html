<div>
<div class="b">
<a href="/">Home</a> » <a href="/tipitaka/40P16">40P16 Dhammānulomapaccanīya (3), Tikadukapaṭṭhānapāḷi (4)</a>
</div>
<div class="i">16 Kusalattika, Cittaduka</div>
<div class="h">Kusalattika, Cittaduka</div>
<div class="q" id="p_40P16_81"> <div class="divNumber">33.</div> <div class="p">
<span class="pN">81</span>Kusalaṃ cittaṃ dhammaṃ paṭicca nakusalo nacitto dhammo uppajjati hetupaccayā. Kusalaṃ cittaṃ dhammaṃ paṭicca naakusalo nacitto dhammo uppajjati hetupaccayā. Kusalaṃ cittaṃ dhammaṃ paṭicca naabyākato nacitto dhammo uppajjati hetupaccayā. Kusalaṃ cittaṃ dhammaṃ paṭicca naakusalo nacitto ca naabyākato nacitto ca dhammā uppajjanti hetupaccayā. Kusalaṃ cittaṃ dhammaṃ paṭicca nakusalo nacitto ca naakusalo nacitto ca dhammā uppajjanti hetupaccayā…  pañca. </div>
</div>
<div class="q" id="p_40P16_82"> <div class="p">
<span class="pN">82</span>Akusalaṃ cittaṃ dhammaṃ paṭicca naakusalo nacitto dhammo uppajjati hetupaccayā. Akusalaṃ cittaṃ dhammaṃ paṭicca nakusalo nacitto dhammo uppajjati hetupaccayā. Akusalaṃ cittaṃ dhammaṃ paṭicca naabyākato nacitto dhammo uppajjati hetupaccayā. Akusalaṃ cittaṃ dhammaṃ paṭicca nakusalo nacitto ca naabyākato nacitto ca dhammā uppajjanti hetupaccayā. Akusalaṃ cittaṃ dhammaṃ paṭicca nakusalo nacitto ca naakusalo nacitto ca dhammā uppajjanti hetupaccayā…  pañca. </div>
</div>
<div class="q" id="p_40P16_83"> <div class="p">
<span class="pN">83</span>Abyākataṃ cittaṃ dhammaṃ paṭicca nakusalo nacitto dhammo uppajjati hetupaccayā. Abyākataṃ cittaṃ dhammaṃ paṭicca naakusalo nacitto dhammo uppajjati hetupaccayā. Abyākataṃ cittaṃ dhammaṃ paṭicca nakusalo nacitto ca naakusalo nacitto ca dhammā uppajjanti hetupaccayā…  tīṇi. (Saṃkhittaṃ.) </div>
</div>
<div class="q" id="p_40P16_84"> <div class="p">
<span class="pN">84</span>Hetuyā terasa, ārammaṇe nava…pe…  vipāke tīṇi…pe…  avigate terasa. </div>
</div>
<div class="q" id="p_40P16_85"> <div class="divNumber">34.</div> <div class="p">
<span class="pN">85</span>Kusalaṃ nocittaṃ dhammaṃ paṭicca naakusalo nanocitto dhammo uppajjati hetupaccayā. Kusalaṃ nocittaṃ dhammaṃ paṭicca naabyākato nanocitto dhammo uppajjati hetupaccayā. Kusalaṃ nocittaṃ dhammaṃ paṭicca naakusalo nanocitto ca naabyākato nanocitto ca dhammā uppajjanti hetupaccayā…  tīṇi. </div>
</div>
<div class="q" id="p_40P16_86"> <div class="p">
<span class="pN">86</span>Akusalaṃ nocittaṃ dhammaṃ paṭicca nakusalo nanocitto dhammo uppajjati hetupaccayā. Akusalaṃ nocittaṃ dhammaṃ paṭicca naabyākato nanocitto dhammo uppajjati hetupaccayā. Akusalaṃ nocittaṃ dhammaṃ paṭicca nakusalo nanocitto ca naabyākato nanocitto ca dhammā uppajjanti hetupaccayā…  tīṇi. </div>
</div>
<div class="q" id="p_40P16_87"> <div class="p">
<span class="pN">87</span>Abyākatāni tīṇi. (Saṃkhittaṃ.) </div>
</div>
<div class="q" id="p_40P16_88"> <div class="p">
<span class="pN">88</span>Hetuyā nava…pe…  vipāke tīṇi…pe…  avigate nava. </div>
</div>
</div>
