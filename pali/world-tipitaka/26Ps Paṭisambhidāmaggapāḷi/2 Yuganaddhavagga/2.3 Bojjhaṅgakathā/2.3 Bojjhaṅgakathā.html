<div>
<div class="b">
<a href="/">Home</a> » <a href="/tipitaka/26Ps">26Ps Paṭisambhidāmaggapāḷi</a> » <a href="/tipitaka/26Ps/2">2 Yuganaddhavagga</a>
</div>
<div class="i">2.3 Bojjhaṅgakathā</div> <div class="h">Yuganaddhavagga</div>
<div class="h">Bojjhaṅgakathā</div>
<div class="q" id="p_26Ps_1416"> <div class="divNumber">17.</div> <div class="p">
<span class="pN">1416</span>Sāvatthinidānaṃ. “Sattime, bhikkhave, bojjhaṅgā. Katame satta? Satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo—  ime kho, bhikkhave, satta bojjhaṅgā”. </div>
</div>
<div class="h">Yuganaddhavagga</div>
<div class="h">Bojjhaṅgakathā</div>
<div class="q" id="p_26Ps_1417"> <div class="p">
<span class="pN">1417</span><span class="bold">Bojjhaṅgā</span>ti kenaṭṭhena bojjhaṅgā? Bodhāya saṃvattantīti—  bojjhaṅgā. Bujjhantīti—  bojjhaṅgā. Anubujjhantīti—  bojjhaṅgā. Paṭibujjhantīti—  bojjhaṅgā. Sambujjhantīti—  bojjhaṅgā. (1) </div>
</div>
<div class="h">Yuganaddhavagga</div>
<div class="h">Bojjhaṅgakathā</div>
<div class="q" id="p_26Ps_1418"> <div class="p">
<span class="pN">1418</span>Bujjhanaṭṭhena bojjhaṅgā, anubujjhanaṭṭhena bojjhaṅgā, paṭibujjhanaṭṭhena bojjhaṅgā, sambujjhanaṭṭhena bojjhaṅgā. (2) </div>
</div>
<div class="h">Yuganaddhavagga</div>
<div class="h">Bojjhaṅgakathā</div>
<div class="q" id="p_26Ps_1419"> <div class="p">
<span class="pN">1419</span>Bodhentīti—  bojjhaṅgā. Anubodhentīti—  bojjhaṅgā. Paṭibodhentīti—  bojjhaṅgā. Sambodhentīti—  bojjhaṅgā. (3) </div>
</div>
<div class="h">Yuganaddhavagga</div>
<div class="h">Bojjhaṅgakathā</div>
<div class="q" id="p_26Ps_1420"> <div class="p">
<span class="pN">1420</span>Bodhanaṭṭhena bojjhaṅgā, anubodhanaṭṭhena bojjhaṅgā, paṭibodhanaṭṭhena bojjhaṅgā, sambodhanaṭṭhena bojjhaṅgā. (4) </div>
</div>
<div class="h">Yuganaddhavagga</div>
<div class="h">Bojjhaṅgakathā</div>
<div class="q" id="p_26Ps_1421"> <div class="p">
<span class="pN">1421</span>Bodhipakkhiyaṭṭhena bojjhaṅgā, anubodhipakkhiyaṭṭhena bojjhaṅgā, paṭibodhipakkhiyaṭṭhena bojjhaṅgā, sambodhipakkhiyaṭṭhena bojjhaṅgā. (5) (Pañcamacatukkaṃ) </div>
</div>
<div class="h">Yuganaddhavagga</div>
<div class="h">Bojjhaṅgakathā</div>
<div class="q" id="p_26Ps_1422"> <div class="p">
<span class="pN">1422</span>Buddhilabhanaṭṭhena bojjhaṅgā, buddhipaṭilabhanaṭṭhena bojjhaṅgā, buddhiropanaṭṭhena bojjhaṅgā, buddhiabhiropanaṭṭhena bojjhaṅgā, buddhipāpanaṭṭhena bojjhaṅgā, buddhisampāpanaṭṭhena bojjhaṅgā. (Chakkaṃ) </div>
</div>
</div>
