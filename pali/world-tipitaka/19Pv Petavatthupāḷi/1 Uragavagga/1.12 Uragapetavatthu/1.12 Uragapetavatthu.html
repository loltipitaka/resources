<div>
<div class="b">
<a href="/">Home</a> » <a href="/tipitaka/19Pv">19Pv Petavatthupāḷi</a> » <a href="/tipitaka/19Pv/1">1 Uragavagga</a>
</div>
<div class="i">1.12 Uragapetavatthu</div>
<div class="h">Uragavagga</div>
<div class="h">Uragapetavatthu</div>
<div class="q" id="p_19Pv_97"> <div class="divNumber">85.</div> <div class="p"> <table class="singleColumn"> <tr> <td> <div class="pN">97</div> <div class="G">“Uragova tacaṃ jiṇṇaṃ,</div> </td> </tr> <tr> <td> <div class="G">hitvā gacchati saṃ tanuṃ;</div> </td> </tr> <tr> <td> <div class="G">Evaṃ sarīre nibbhoge,</div> </td> </tr> <tr> <td> <div class="G">pete kālaṅkate sati.</div> </td> </tr> </table> </div>
</div>
<div class="q" id="p_19Pv_98"> <div class="divNumber">86.</div> <div class="p"> <table class="singleColumn"> <tr> <td> <div class="pN">98</div> <div class="G">Ḍayhamāno na jānāti,</div> </td> </tr> <tr> <td> <div class="G">ñātīnaṃ paridevitaṃ;</div> </td> </tr> <tr> <td> <div class="G">Tasmā etaṃ na rodāmi,</div> </td> </tr> <tr> <td> <div class="G">gato so tassa yā gati”.</div> </td> </tr> </table> </div>
</div>
<div class="q" id="p_19Pv_99"> <div class="divNumber">87.</div> <div class="p"> <table class="singleColumn"> <tr> <td> <div class="pN">99</div> <div class="G">“Anabbhito tato āgā,</div> </td> </tr> <tr> <td> <div class="G">nānuññāto ito gato;</div> </td> </tr> <tr> <td> <div class="G">Yathāgato tathā gato,</div> </td> </tr> <tr> <td> <div class="G">tattha kā paridevanā.</div> </td> </tr> </table> </div>
</div>
<div class="q" id="p_19Pv_100"> <div class="divNumber">88.</div> <div class="p"> <table class="singleColumn"> <tr> <td> <div class="pN">100</div> <div class="G">Ḍayhamāno na jānāti,</div> </td> </tr> <tr> <td> <div class="G">ñātīnaṃ paridevitaṃ;</div> </td> </tr> <tr> <td> <div class="G">Tasmā etaṃ na rodāmi,</div> </td> </tr> <tr> <td> <div class="G">gato so tassa yā gati”.</div> </td> </tr> </table> </div>
</div>
<div class="q" id="p_19Pv_101"> <div class="divNumber">89.</div> <div class="p"> <table class="singleColumn"> <tr> <td> <div class="pN">101</div> <div class="G">“Sace rode kisā assaṃ,</div> </td> </tr> <tr> <td> <div class="G">tattha me kiṃ phalaṃ siyā;</div> </td> </tr> <tr> <td> <div class="G">Ñātimittasuhajjānaṃ,</div> </td> </tr> <tr> <td> <div class="G">bhiyyo no aratī siyā.</div> </td> </tr> </table> </div>
</div>
<div class="q" id="p_19Pv_102"> <div class="divNumber">90.</div> <div class="p"> <table class="singleColumn"> <tr> <td> <div class="pN">102</div> <div class="G">Ḍayhamāno na jānāti,</div> </td> </tr> <tr> <td> <div class="G">ñātīnaṃ paridevitaṃ;</div> </td> </tr> <tr> <td> <div class="G">Tasmā etaṃ na rodāmi,</div> </td> </tr> <tr> <td> <div class="G">gato so tassa yā gati”.</div> </td> </tr> </table> </div>
</div>
<div class="q" id="p_19Pv_103"> <div class="divNumber">91.</div> <div class="p"> <table class="singleColumn"> <tr> <td> <div class="pN">103</div> <div class="G">“Yathāpi dārako candaṃ,</div> </td> </tr> <tr> <td> <div class="G">gacchantamanurodati;</div> </td> </tr> <tr> <td> <div class="G">Evaṃ sampadamevetaṃ,</div> </td> </tr> <tr> <td> <div class="G">yo petamanusocati.</div> </td> </tr> </table> </div>
</div>
<div class="q" id="p_19Pv_104"> <div class="divNumber">92.</div> <div class="p"> <table class="singleColumn"> <tr> <td> <div class="pN">104</div> <div class="G">Ḍayhamāno na jānāti,</div> </td> </tr> <tr> <td> <div class="G">ñātīnaṃ paridevitaṃ;</div> </td> </tr> <tr> <td> <div class="G">Tasmā etaṃ na rodāmi,</div> </td> </tr> <tr> <td> <div class="G">gato so tassa yā gati”.</div> </td> </tr> </table> </div>
</div>
<div class="q" id="p_19Pv_105"> <div class="divNumber">93.</div> <div class="p"> <table class="singleColumn"> <tr> <td> <div class="pN">105</div> <div class="G">“Yathāpi brahme udakumbho,</div> </td> </tr> <tr> <td> <div class="G">bhinno appaṭisandhiyo;</div> </td> </tr> <tr> <td> <div class="G">Evaṃ sampadamevetaṃ,</div> </td> </tr> <tr> <td> <div class="G">yo petamanusocati.</div> </td> </tr> </table> </div>
</div>
<div class="q" id="p_19Pv_106"> <div class="divNumber">94.</div> <div class="p"> <table class="singleColumn"> <tr> <td> <div class="pN">106</div> <div class="G">Ḍayhamāno na jānāti,</div> </td> </tr> <tr> <td> <div class="G">ñātīnaṃ paridevitaṃ;</div> </td> </tr> <tr> <td> <div class="G">Tasmā etaṃ na rodāmi,</div> </td> </tr> <tr> <td> <div class="G">gato so tassa yā gatī”ti.</div> </td> </tr> </table> </div>
</div>
<div class="CENTER" id="p_19Pv_107">
<span class="pN">107</span>Uragapetavatthu dvādasamaṃ.</div>
<div class="ENDH3" id="p_19Pv_108">
<span class="pN">108</span>Uragavaggo paṭhamo.</div>
<div class="SUMMARY" id="p_19Pv_109">
<span class="pN">109</span><span class="firstLetter">T</span>assuddānaṃ</div>
<div class="q" id="p_19Pv_110"> <div class="p"> <table class="singleColumn"> <tr> <td> <div class="pN">110</div> <div class="G">Khettañca sūkaraṃ pūti,</div> </td> </tr> <tr> <td> <div class="G">piṭṭhaṃ cāpi tirokuṭṭaṃ;</div> </td> </tr> <tr> <td> <div class="G">Pañcāpi sattaputtañca,</div> </td> </tr> <tr> <td> <div class="G">goṇaṃ pesakārakañca;</div> </td> </tr> <tr> <td> <div class="G">Tathā khallāṭiyaṃ nāgaṃ,</div> </td> </tr> <tr> <td> <div class="G">dvādasaṃ uragañcevāti.</div> </td> </tr> </table> </div>
</div>
</div>
