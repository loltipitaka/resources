<div>
<div class="b">
<a href="/">Home</a> » <a href="/tipitaka/16A5">16A5 Pañcakanipātapāḷi</a> » <a href="/tipitaka/16A5/5">5 Pañcamapaṇṇāsaka</a> » <a href="/tipitaka/16A5/5/5.1">5.1 Kimilavagga</a>
</div>
<div class="i">5.1.10 Muṭṭhassatisutta</div>
<div class="h">Pañcamapaṇṇāsaka</div>
<div class="h">Kimilavagga</div>
<div class="h">Muṭṭhassatisutta</div>
<div class="q" id="p_16A5_1215"> <div class="divNumber">210.</div> <div class="p">
<span class="pN">1215</span>“Pañcime, bhikkhave, ādīnavā muṭṭhassatissa asampajānassa niddaṃ okkamayato. Katame pañca? Dukkhaṃ supati, dukkhaṃ paṭibujjhati, pāpakaṃ supinaṃ passati, devatā na rakkhanti, asuci muccati. Ime kho, bhikkhave, pañca ādīnavā muṭṭhassatissa asampajānassa niddaṃ okkamayato. </div>
</div>
<div class="q" id="p_16A5_1216"> <div class="p">
<span class="pN">1216</span>Pañcime, bhikkhave, ānisaṃsā upaṭṭhitassatissa sampajānassa niddaṃ okkamayato. Katame pañca? Sukhaṃ supati, sukhaṃ paṭibujjhati, na pāpakaṃ supinaṃ passati, devatā rakkhanti, asuci na muccati. Ime kho, bhikkhave, pañca ānisaṃsā upaṭṭhitassatissa sampajānassa niddaṃ okkamayato”ti. </div>
</div>
<div class="CENTER" id="p_16A5_1217">
<span class="pN">1217</span>Dasamaṃ.</div>
<div class="CENTER" id="p_16A5_1218">
<span class="pN">1218</span>Kimilavaggo paṭhamo.</div>
<div class="SUMMARY" id="p_16A5_1219">
<span class="pN">1219</span><span class="firstLetter">T</span>assuddānaṃ</div>
<div class="q" id="p_16A5_1220"> <div class="p"> <table class="singleColumn"> <tr> <td> <div class="pN">1220</div> <div class="G">Kimilo dhammassavanaṃ,</div> </td> </tr> <tr> <td> <div class="G">ājānīyo balaṃ khilaṃ;</div> </td> </tr> <tr> <td> <div class="G">Vinibandhaṃ yāgu kaṭṭhaṃ,</div> </td> </tr> <tr> <td> <div class="G">gītaṃ muṭṭhassatinā cāti.</div> </td> </tr> </table> </div>
</div>
</div>
