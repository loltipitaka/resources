<div>
<div class="b">
<a href="/">Home</a> » <a href="/tipitaka/16A5">16A5 Pañcakanipātapāḷi</a> » <a href="/tipitaka/16A5/2">2 Dutiyapaṇṇāsaka</a> » <a href="/tipitaka/16A5/2/2.1">2.1 Nīvaraṇavagga</a>
</div>
<div class="i">2.1.2 Akusalarāsisutta</div>
<div class="h">Dutiyapaṇṇāsaka</div>
<div class="h">Nīvaraṇavagga</div>
<div class="h">Akusalarāsisutta</div>
<div class="q" id="p_16A5_326"> <div class="divNumber">52.</div> <div class="p">
<span class="pN">326</span>“Akusalarāsīti, bhikkhave, vadamāno pañca nīvaraṇe sammā vadamāno vadeyya. Kevalo hāyaṃ, bhikkhave, akusalarāsi yadidaṃ pañca nīvaraṇā. Katame pañca? Kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ, vicikicchānīvaraṇaṃ. Akusalarāsīti, bhikkhave, vadamāno ime pañca nīvaraṇe sammā vadamāno vadeyya. Kevalo hāyaṃ, bhikkhave, akusalarāsi yadidaṃ pañca nīvaraṇā”ti. </div>
</div>
<div class="CENTER" id="p_16A5_327">
<span class="pN">327</span>Dutiyaṃ.</div>
</div>
