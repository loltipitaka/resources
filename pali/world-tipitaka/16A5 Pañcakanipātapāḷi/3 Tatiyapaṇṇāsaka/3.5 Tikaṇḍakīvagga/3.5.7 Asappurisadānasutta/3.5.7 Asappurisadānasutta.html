<div>
<div class="b">
<a href="/">Home</a> » <a href="/tipitaka/16A5">16A5 Pañcakanipātapāḷi</a> » <a href="/tipitaka/16A5/3">3 Tatiyapaṇṇāsaka</a> » <a href="/tipitaka/16A5/3/3.5">3.5 Tikaṇḍakīvagga</a>
</div>
<div class="i">3.5.7 Asappurisadānasutta</div>
<div class="h">Tatiyapaṇṇāsaka</div>
<div class="h">Tikaṇḍakīvagga</div>
<div class="h">Asappurisadānasutta</div>
<div class="q" id="p_16A5_854"> <div class="divNumber">147.</div> <div class="p">
<span class="pN">854</span>“Pañcimāni, bhikkhave, asappurisadānāni. Katamāni pañca? Asakkaccaṃ deti, acittīkatvā deti, asahatthā deti, apaviddhaṃ deti, anāgamanadiṭṭhiko deti. Imāni kho, bhikkhave, pañca asappurisadānāni. </div>
</div>
<div class="q" id="p_16A5_855"> <div class="p">
<span class="pN">855</span>Pañcimāni, bhikkhave, sappurisadānāni. Katamāni pañca? Sakkaccaṃ deti, cittīkatvā deti, sahatthā deti, anapaviddhaṃ deti, āgamanadiṭṭhiko deti. Imāni kho, bhikkhave, pañca sappurisadānānī”ti. </div>
</div>
<div class="CENTER" id="p_16A5_856">
<span class="pN">856</span>Sattamaṃ.</div>
</div>
