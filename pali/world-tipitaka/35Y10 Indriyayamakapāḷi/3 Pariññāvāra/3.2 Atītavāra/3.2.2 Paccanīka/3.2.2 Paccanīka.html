<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/3">3 Pariññāvāra</a> » <a href="/tipitaka/35Y10/3/3.2">3.2 Atītavāra</a>
</div>
<div class="i">3.2.2 Paccanīka</div>
<div class="h">Pariññāvāra</div>
<div class="h">Atītavāra</div>
<div class="h">Paccanīka</div>
<div class="q" id="p_35Y10_4128"> <div class="divNumber">447.</div> <div class="p">
<span class="pN">4128</span>»  Yo cakkhundriyaṃ na parijānittha so domanassindriyaṃ nappajahitthāti? </div>
</div>
<div class="q" id="p_35Y10_4129"> <div class="p">
<span class="pN">4129</span>Dve puggalā cakkhundriyaṃ na parijānittha, no ca domanassindriyaṃ nappajahittha. Cha puggalā cakkhundriyañca na parijānittha domanassindriyañca nappajahittha. </div>
</div>
<div class="q" id="p_35Y10_4130"> <div class="p">
<span class="pN">4130</span>«  Yo vā pana domanassindriyaṃ nappajahittha so cakkhundriyaṃ na parijānitthāti? Āmantā. </div>
</div>
<div class="q" id="p_35Y10_4131"> <div class="p">
<span class="pN">4131</span>»  Yo cakkhundriyaṃ na parijānittha so anaññātaññassāmītindriyaṃ na bhāvitthāti? </div>
</div>
<div class="q" id="p_35Y10_4132"> <div class="p">
<span class="pN">4132</span>Cha puggalā cakkhundriyaṃ na parijānittha, no ca anaññātaññassāmītindriyaṃ na bhāvittha. Dve puggalā cakkhundriyañca na parijānittha anaññātaññassāmītindriyañca na bhāvittha. </div>
</div>
<div class="q" id="p_35Y10_4133"> <div class="p">
<span class="pN">4133</span>«  Yo vā pana anaññātaññassāmītindriyaṃ na bhāvittha so cakkhundriyaṃ na parijānitthāti? Āmantā. </div>
</div>
<div class="q" id="p_35Y10_4134"> <div class="p">
<span class="pN">4134</span>»  Yo cakkhundriyaṃ na parijānittha so aññindriyaṃ na bhāvitthāti? Āmantā. </div>
</div>
<div class="q" id="p_35Y10_4135"> <div class="p">
<span class="pN">4135</span>«  Yo vā pana aññindriyaṃ na bhāvittha so cakkhundriyaṃ na parijānitthāti? Āmantā. </div>
</div>
<div class="q" id="p_35Y10_4136"> <div class="p">
<span class="pN">4136</span>»  Yo cakkhundriyaṃ na parijānittha so aññātāvindriyaṃ na sacchikaritthāti? Āmantā. </div>
</div>
<div class="q" id="p_35Y10_4137"> <div class="p">
<span class="pN">4137</span>«  Yo vā pana aññātāvindriyaṃ na sacchikarittha so cakkhundriyaṃ na parijānitthāti? </div>
</div>
<div class="q" id="p_35Y10_4138"> <div class="p">
<span class="pN">4138</span>Yo aggaphalaṃ sacchikaroti so aññātāvindriyaṃ na sacchikarittha, no ca cakkhundriyaṃ na parijānittha. Aṭṭha puggalā aññātāvindriyañca na sacchikarittha cakkhundriyañca na parijānittha. (Cakkhundriyamūlakaṃ.) </div>
</div>
<div class="q" id="p_35Y10_4139"> <div class="divNumber">448.</div> <div class="p">
<span class="pN">4139</span>»  Yo domanassindriyaṃ nappajahittha so anaññātaññassāmītindriyaṃ na bhāvitthāti? </div>
</div>
<div class="q" id="p_35Y10_4140"> <div class="p">
<span class="pN">4140</span>Cattāro puggalā domanassindriyaṃ nappajahittha, no ca anaññātaññassāmītindriyaṃ na bhāvittha. Dve puggalā domanassindriyañca nappajahittha anaññātaññassāmītindriyañca na bhāvittha. </div>
</div>
<div class="q" id="p_35Y10_4141"> <div class="p">
<span class="pN">4141</span>«  Yo vā pana anaññātaññassāmītindriyaṃ na bhāvittha so domanassindriyaṃ nappajahitthāti? Āmantā. </div>
</div>
<div class="q" id="p_35Y10_4142"> <div class="p">
<span class="pN">4142</span>»  Yo domanassindriyaṃ nappajahittha so aññindriyaṃ na bhāvitthāti? Āmantā. </div>
</div>
<div class="q" id="p_35Y10_4143"> <div class="p">
<span class="pN">4143</span>«  Yo vā pana aññindriyaṃ na bhāvittha so domanassindriyaṃ nappajahitthāti? </div>
</div>
<div class="q" id="p_35Y10_4144"> <div class="p">
<span class="pN">4144</span>Dve puggalā aññindriyaṃ na bhāvittha, no ca domanassindriyaṃ nappajahittha. Cha puggalā aññindriyañca na bhāvittha domanassindriyañca nappajahittha. </div>
</div>
<div class="q" id="p_35Y10_4145"> <div class="p">
<span class="pN">4145</span>»  Yo domanassindriyaṃ nappajahittha so aññātāvindriyaṃ na sacchikaritthāti? Āmantā. </div>
</div>
<div class="q" id="p_35Y10_4146"> <div class="p">
<span class="pN">4146</span>«  Yo vā pana aññātāvindriyaṃ na sacchikarittha so domanassindriyaṃ nappajahitthāti? </div>
</div>
<div class="q" id="p_35Y10_4147"> <div class="p">
<span class="pN">4147</span>Tayo puggalā aññātāvindriyaṃ na sacchikarittha, no ca domanassindriyaṃ nappajahittha. Cha puggalā aññātāvindriyañca na sacchikarittha domanassindriyañca nappajahittha. (Domanassindriyamūlakaṃ.) </div>
</div>
<div class="q" id="p_35Y10_4148"> <div class="divNumber">449.</div> <div class="p">
<span class="pN">4148</span>»  Yo anaññātaññassāmītindriyaṃ na bhāvittha so aññindriyaṃ na bhāvitthāti? Āmantā. </div>
</div>
<div class="q" id="p_35Y10_4149"> <div class="p">
<span class="pN">4149</span>«  Yo vā pana aññindriyaṃ na bhāvittha so anaññātaññassāmītindriyaṃ na bhāvitthāti? </div>
</div>
<div class="q" id="p_35Y10_4150"> <div class="p">
<span class="pN">4150</span>Cha puggalā aññindriyaṃ na bhāvittha, no ca anaññātaññassāmītindriyaṃ na bhāvittha. Dve puggalā aññindriyañca na bhāvittha anaññātaññassāmītindriyañca na bhāvittha. </div>
</div>
<div class="q" id="p_35Y10_4151"> <div class="p">
<span class="pN">4151</span>»  Yo anaññātaññassāmītindriyaṃ na bhāvittha so aññātāvindriyaṃ na sacchikaritthāti? Āmantā. </div>
</div>
<div class="q" id="p_35Y10_4152"> <div class="p">
<span class="pN">4152</span>«  Yo vā pana aññātāvindriyaṃ na sacchikarittha so anaññātaññassāmītindriyaṃ na bhāvitthāti? </div>
</div>
<div class="q" id="p_35Y10_4153"> <div class="p">
<span class="pN">4153</span>Satta puggalā aññātāvindriyaṃ na sacchikarittha, no ca anaññātaññassāmītindriyaṃ na bhāvittha. Dve puggalā aññātāvindriyañca na sacchikarittha anaññātaññassāmītindriyañca na bhāvittha. (Anaññātaññassāmītindriyamūlakaṃ.) </div>
</div>
<div class="q" id="p_35Y10_4154"> <div class="divNumber">450.</div> <div class="p">
<span class="pN">4154</span>»  Yo aññindriyaṃ na bhāvittha so aññātāvindriyaṃ na sacchikaritthāti? Āmantā. </div>
</div>
<div class="q" id="p_35Y10_4155"> <div class="p">
<span class="pN">4155</span>«  Yo vā pana aññātāvindriyaṃ na sacchikarittha so aññindriyaṃ na bhāvitthāti? </div>
</div>
<div class="q" id="p_35Y10_4156"> <div class="p">
<span class="pN">4156</span>Yo aggaphalaṃ sacchikaroti so aññātāvindriyaṃ na sacchikarittha, no ca aññindriyaṃ na bhāvittha. Aṭṭha puggalā aññātāvindriyañca na sacchikarittha aññindriyañca na bhāvittha. (Aññindriyamūlakaṃ.) </div>
</div>
</div>
