<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/3">3 Pariññāvāra</a> » <a href="/tipitaka/35Y10/3/3.2">3.2 Atītavāra</a>
</div>
<div class="i">3.2.1 Anuloma</div>
<div class="h">Pariññāvāra</div>
<div class="h">Atītavāra</div>
<div class="h">Anuloma</div>
<div class="q" id="p_35Y10_4099"> <div class="divNumber">443.</div> <div class="p">
<span class="pN">4099</span>»  Yo cakkhundriyaṃ parijānittha so domanassindriyaṃ pajahitthāti? Āmantā. </div>
</div>
<div class="q" id="p_35Y10_4100"> <div class="p">
<span class="pN">4100</span>«  Yo vā pana domanassindriyaṃ pajahittha so cakkhundriyaṃ parijānitthāti? </div>
</div>
<div class="q" id="p_35Y10_4101"> <div class="p">
<span class="pN">4101</span>Dve puggalā domanassindriyaṃ pajahittha, no ca cakkhundriyaṃ parijānittha. Arahā domanassindriyañca pajahittha cakkhundriyañca parijānittha. </div>
</div>
<div class="q" id="p_35Y10_4102"> <div class="p">
<span class="pN">4102</span>»  Yo cakkhundriyaṃ parijānittha so anaññātaññassāmītindriyaṃ bhāvitthāti? Āmantā. </div>
</div>
<div class="q" id="p_35Y10_4103"> <div class="p">
<span class="pN">4103</span>«  Yo vā pana anaññātaññassāmītindriyaṃ bhāvittha so cakkhundriyaṃ parijānitthāti? </div>
</div>
<div class="q" id="p_35Y10_4104"> <div class="p">
<span class="pN">4104</span>Cha puggalā anaññātaññassāmītindriyaṃ bhāvittha, no ca cakkhundriyaṃ parijānittha. Arahā anaññātaññassāmītindriyañca bhāvittha cakkhundriyañca parijānittha. </div>
</div>
<div class="q" id="p_35Y10_4105"> <div class="p">
<span class="pN">4105</span>»  Yo cakkhundriyaṃ parijānittha so aññindriyaṃ bhāvitthāti? Āmantā. </div>
</div>
<div class="q" id="p_35Y10_4106"> <div class="p">
<span class="pN">4106</span>«  Yo vā pana aññindriyaṃ bhāvittha so cakkhundriyaṃ parijānitthāti? Āmantā. </div>
</div>
<div class="q" id="p_35Y10_4107"> <div class="p">
<span class="pN">4107</span>»  Yo cakkhundriyaṃ parijānittha so aññātāvindriyaṃ sacchikaritthāti? </div>
</div>
<div class="q" id="p_35Y10_4108"> <div class="p">
<span class="pN">4108</span>Yo aggaphalaṃ sacchikaroti so cakkhundriyaṃ parijānittha, no ca aññātāvindriyaṃ sacchikarittha. Yo aggaphalaṃ sacchākāsi so cakkhundriyañca parijānittha aññātāvindriyañca sacchikarittha. </div>
</div>
<div class="q" id="p_35Y10_4109"> <div class="p">
<span class="pN">4109</span>«  Yo vā pana aññātāvindriyaṃ sacchikarittha so cakkhundriyaṃ parijānitthāti? Āmantā. (Cakkhundriyamūlakaṃ.) </div>
</div>
<div class="q" id="p_35Y10_4110"> <div class="divNumber">444.</div> <div class="p">
<span class="pN">4110</span>»  Yo domanassindriyaṃ pajahittha so anaññātaññassāmītindriyaṃ bhāvitthāti? Āmantā. </div>
</div>
<div class="q" id="p_35Y10_4111"> <div class="p">
<span class="pN">4111</span>«  Yo vā pana anaññātaññassāmītindriyaṃ bhāvittha so domanassindriyaṃ pajahitthāti? </div>
</div>
<div class="q" id="p_35Y10_4112"> <div class="p">
<span class="pN">4112</span>Cattāro puggalā anaññātaññassāmītindriyaṃ bhāvittha, no ca domanassindriyaṃ pajahittha. Tayo puggalā anaññātaññassāmītindriyañca bhāvittha domanassindriyañca pajahittha. </div>
</div>
<div class="q" id="p_35Y10_4113"> <div class="p">
<span class="pN">4113</span>»  Yo domanassindriyaṃ pajahittha so aññindriyaṃ bhāvitthāti? </div>
</div>
<div class="q" id="p_35Y10_4114"> <div class="p">
<span class="pN">4114</span>Dve puggalā domanassindriyaṃ pajahittha, no ca aññindriyaṃ bhāvittha. Arahā domanassindriyañca pajahittha aññindriyañca bhāvittha. </div>
</div>
<div class="q" id="p_35Y10_4115"> <div class="p">
<span class="pN">4115</span>«  Yo vā pana aññindriyaṃ bhāvittha so domanassindriyaṃ pajahitthāti? Āmantā. </div>
</div>
<div class="q" id="p_35Y10_4116"> <div class="p">
<span class="pN">4116</span>»  Yo domanassindriyaṃ pajahittha so aññātāvindriyaṃ sacchikaritthāti? </div>
</div>
<div class="q" id="p_35Y10_4117"> <div class="p">
<span class="pN">4117</span>Tayo puggalā domanassindriyaṃ pajahittha, no ca aññātāvindriyaṃ sacchikarittha. Arahā domanassindriyañca pajahittha aññātāvindriyañca sacchikarittha. </div>
</div>
<div class="q" id="p_35Y10_4118"> <div class="p">
<span class="pN">4118</span>«  Yo vā pana aññātāvindriyaṃ sacchikarittha so domanassindriyaṃ pajahitthāti? Āmantā. (Domanassindriyamūlakaṃ.) </div>
</div>
<div class="q" id="p_35Y10_4119"> <div class="divNumber">445.</div> <div class="p">
<span class="pN">4119</span>»  Yo anaññātaññassāmītindriyaṃ bhāvittha so aññindriyaṃ bhāvitthāti? </div>
</div>
<div class="q" id="p_35Y10_4120"> <div class="p">
<span class="pN">4120</span>Cha puggalā anaññātaññassāmītindriyaṃ bhāvittha, no ca aññindriyaṃ bhāvittha. Arahā anaññātaññassāmītindriyañca bhāvittha aññindriyañca bhāvittha. </div>
</div>
<div class="q" id="p_35Y10_4121"> <div class="p">
<span class="pN">4121</span>«  Yo vā pana aññindriyaṃ bhāvittha so anaññātaññassāmītindriyaṃ bhāvitthāti? Āmantā. </div>
</div>
<div class="q" id="p_35Y10_4122"> <div class="p">
<span class="pN">4122</span>»  Yo anaññātaññassāmītindriyaṃ bhāvittha so aññātāvindriyaṃ sacchikaritthāti? </div>
</div>
<div class="q" id="p_35Y10_4123"> <div class="p">
<span class="pN">4123</span>Satta puggalā anaññātaññassāmītindriyaṃ bhāvittha, no ca aññātāvindriyaṃ sacchikarittha. Arahā anaññātaññassāmītindriyañca bhāvittha aññātāvindriyañca sacchikarittha. </div>
</div>
<div class="q" id="p_35Y10_4124"> <div class="p">
<span class="pN">4124</span>«  Yo vā pana aññātāvindriyaṃ sacchikarittha so anaññātaññassāmītindriyaṃ bhāvitthāti? Āmantā. (Anaññātaññassāmītindriyamūlakaṃ.) </div>
</div>
<div class="q" id="p_35Y10_4125"> <div class="divNumber">446.</div> <div class="p">
<span class="pN">4125</span>»  Yo aññindriyaṃ bhāvittha so aññātāvindriyaṃ sacchikaritthāti? </div>
</div>
<div class="q" id="p_35Y10_4126"> <div class="p">
<span class="pN">4126</span>Yo aggaphalaṃ sacchikaroti so aññindriyaṃ bhāvittha, no ca aññātāvindriyaṃ sacchikarittha. Yo aggaphalaṃ sacchākāsi so aññindriyañca bhāvittha aññātāvindriyañca sacchikarittha. </div>
</div>
<div class="q" id="p_35Y10_4127"> <div class="p">
<span class="pN">4127</span>«  Yo vā pana aññātāvindriyaṃ sacchikarittha so aññindriyaṃ bhāvitthāti? Āmantā. (Aññindriyamūlakaṃ.) </div>
</div>
</div>
