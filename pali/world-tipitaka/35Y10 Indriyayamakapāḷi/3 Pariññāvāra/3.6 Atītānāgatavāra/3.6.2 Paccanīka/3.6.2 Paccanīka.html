<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/3">3 Pariññāvāra</a> » <a href="/tipitaka/35Y10/3/3.6">3.6 Atītānāgatavāra</a>
</div>
<div class="i">3.6.2 Paccanīka</div>
<div class="h">Pariññāvāra</div>
<div class="h">Atītānāgatavāra</div>
<div class="h">Paccanīka</div>
<div class="q" id="p_35Y10_4363"> <div class="divNumber">479.</div> <div class="p">
<span class="pN">4363</span>»  Yo cakkhundriyaṃ na parijānittha so domanassindriyaṃ nappajahissatīti? </div>
</div>
<div class="q" id="p_35Y10_4364"> <div class="p">
<span class="pN">4364</span>Pañca puggalā cakkhundriyaṃ na parijānittha, no ca domanassindriyaṃ nappajahissanti. Cattāro puggalā cakkhundriyañca na parijānittha domanassindriyañca nappajahissanti. </div>
</div>
<div class="q" id="p_35Y10_4365"> <div class="p">
<span class="pN">4365</span>«  Yo vā pana domanassindriyaṃ nappajahissati so cakkhundriyaṃ na parijānitthāti? </div>
</div>
<div class="q" id="p_35Y10_4366"> <div class="p">
<span class="pN">4366</span>Arahā domanassindriyaṃ nappajahissati, no ca cakkhundriyaṃ na parijānittha. Cattāro puggalā domanassindriyañca nappajahissanti cakkhundriyañca na parijānittha. </div>
</div>
<div class="q" id="p_35Y10_4367"> <div class="p">
<span class="pN">4367</span>»  Yo cakkhundriyaṃ na parijānittha so anaññātaññassāmītindriyaṃ na bhāvessatīti? </div>
</div>
<div class="q" id="p_35Y10_4368"> <div class="p">
<span class="pN">4368</span>Ye puthujjanā maggaṃ paṭilabhissanti te cakkhundriyaṃ na parijānittha, no ca anaññātaññassāmītindriyaṃ na bhāvessanti. Aṭṭha puggalā cakkhundriyañca na parijānittha anaññātaññassāmītindriyañca na bhāvessanti. </div>
</div>
<div class="q" id="p_35Y10_4369"> <div class="p">
<span class="pN">4369</span>«  Yo vā pana anaññātaññassāmītindriyaṃ na bhāvessati so cakkhundriyaṃ na parijānitthāti? </div>
</div>
<div class="q" id="p_35Y10_4370"> <div class="p">
<span class="pN">4370</span>Arahā anaññātaññassāmītindriyaṃ na bhāvessati, no ca cakkhundriyaṃ na parijānittha. Aṭṭha puggalā anaññātaññassāmītindriyañca na bhāvessanti cakkhundriyañca na parijānittha. </div>
</div>
<div class="q" id="p_35Y10_4371"> <div class="p">
<span class="pN">4371</span>»  Yo cakkhundriyaṃ na parijānittha so aññindriyaṃ na bhāvessatīti? </div>
</div>
<div class="q" id="p_35Y10_4372"> <div class="p">
<span class="pN">4372</span>Satta puggalā cakkhundriyaṃ na parijānittha, no ca aññindriyaṃ na bhāvessanti. Dve puggalā cakkhundriyañca na parijānittha aññindriyañca na bhāvessanti. </div>
</div>
<div class="q" id="p_35Y10_4373"> <div class="p">
<span class="pN">4373</span>«  Yo vā pana aññindriyaṃ na bhāvessati so cakkhundriyaṃ na parijānitthāti? </div>
</div>
<div class="q" id="p_35Y10_4374"> <div class="p">
<span class="pN">4374</span>Arahā aññindriyaṃ na bhāvessati, no ca cakkhundriyaṃ na parijānittha. Dve puggalā aññindriyañca na bhāvessanti cakkhundriyañca na parijānittha. </div>
</div>
<div class="q" id="p_35Y10_4375"> <div class="p">
<span class="pN">4375</span>»  Yo cakkhundriyaṃ na parijānittha so aññātāvindriyaṃ na sacchikarissatīti? </div>
</div>
<div class="q" id="p_35Y10_4376"> <div class="p">
<span class="pN">4376</span>Aṭṭha puggalā cakkhundriyaṃ na parijānittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te cakkhundriyañca na parijānittha aññātāvindriyañca na sacchikarissanti. </div>
</div>
<div class="q" id="p_35Y10_4377"> <div class="p">
<span class="pN">4377</span>«  Yo vā pana aññātāvindriyaṃ na sacchikarissati so cakkhundriyaṃ na parijānitthāti? </div>
</div>
<div class="q" id="p_35Y10_4378"> <div class="p">
<span class="pN">4378</span>Arahā aññātāvindriyaṃ na sacchikarissati, no ca cakkhundriyaṃ na parijānittha. Ye puthujjanā maggaṃ na paṭilabhissanti te aññātāvindriyañca na sacchikarissanti cakkhundriyañca na parijānittha. (Cakkhundriyamūlakaṃ.) </div>
</div>
<div class="q" id="p_35Y10_4379"> <div class="divNumber">480.</div> <div class="p">
<span class="pN">4379</span>»  Yo domanassindriyaṃ nappajahittha so anaññātaññassāmītindriyaṃ na bhāvessatīti? </div>
</div>
<div class="q" id="p_35Y10_4380"> <div class="p">
<span class="pN">4380</span>Ye puthujjanā maggaṃ paṭilabhissanti te domanassindriyaṃ nappajahittha, no ca anaññātaññassāmītindriyaṃ na bhāvessanti. Cha puggalā domanassindriyañca nappajahittha anaññātaññassāmītindriyañca na bhāvessanti. </div>
</div>
<div class="q" id="p_35Y10_4381"> <div class="p">
<span class="pN">4381</span>«  Yo vā pana anaññātaññassāmītindriyaṃ na bhāvessati so domanassindriyaṃ nappajahitthāti? </div>
</div>
<div class="q" id="p_35Y10_4382"> <div class="p">
<span class="pN">4382</span>Tayo puggalā anaññātaññassāmītindriyaṃ na bhāvessanti, no ca domanassindriyaṃ nappajahittha. Cha puggalā anaññātaññassāmītindriyañca na bhāvessanti domanassindriyañca nappajahittha. </div>
</div>
<div class="q" id="p_35Y10_4383"> <div class="p">
<span class="pN">4383</span>»  Yo domanassindriyaṃ nappajahittha so aññindriyaṃ na bhāvessatīti? </div>
</div>
<div class="q" id="p_35Y10_4384"> <div class="p">
<span class="pN">4384</span>Cha puggalā domanassindriyaṃ nappajahittha, no ca aññindriyaṃ na bhāvessanti. Ye puthujjanā maggaṃ na paṭilabhissanti te domanassindriyañca nappajahittha aññindriyañca na bhāvessanti. </div>
</div>
<div class="q" id="p_35Y10_4385"> <div class="p">
<span class="pN">4385</span>«  Yo vā pana aññindriyaṃ na bhāvessati so domanassindriyaṃ nappajahitthāti? </div>
</div>
<div class="q" id="p_35Y10_4386"> <div class="p">
<span class="pN">4386</span>Dve puggalā aññindriyaṃ na bhāvessanti, no ca domanassindriyaṃ nappajahittha. Ye puthujjanā maggaṃ na paṭilabhissanti te aññindriyañca na bhāvessanti domanassindriyañca nappajahittha. </div>
</div>
<div class="q" id="p_35Y10_4387"> <div class="p">
<span class="pN">4387</span>»  Yo domanassindriyaṃ nappajahittha so aññātāvindriyaṃ na sacchikarissatīti? </div>
</div>
<div class="q" id="p_35Y10_4388"> <div class="p">
<span class="pN">4388</span>Cha puggalā domanassindriyaṃ nappajahittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te domanassindriyañca nappajahittha aññātāvindriyañca na sacchikarissanti. </div>
</div>
<div class="q" id="p_35Y10_4389"> <div class="p">
<span class="pN">4389</span>«  Yo vā pana aññātāvindriyaṃ na sacchikarissati so domanassindriyaṃ nappajahitthāti? </div>
</div>
<div class="q" id="p_35Y10_4390"> <div class="p">
<span class="pN">4390</span>Arahā aññātāvindriyaṃ na sacchikarissati, no ca domanassindriyaṃ nappajahittha. Ye puthujjanā maggaṃ na paṭilabhissanti te aññātāvindriyañca na sacchikarissanti domanassindriyañca nappajahittha. (Domanassindriyamūlakaṃ.) </div>
</div>
<div class="q" id="p_35Y10_4391"> <div class="divNumber">481.</div> <div class="p">
<span class="pN">4391</span>»  Yo anaññātaññassāmītindriyaṃ na bhāvittha so aññindriyaṃ na bhāvessatīti? </div>
</div>
<div class="q" id="p_35Y10_4392"> <div class="p">
<span class="pN">4392</span>Dve puggalā anaññātaññassāmītindriyaṃ na bhāvittha, no ca aññindriyaṃ na bhāvessanti. Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññindriyañca na bhāvessanti. </div>
</div>
<div class="q" id="p_35Y10_4393"> <div class="p">
<span class="pN">4393</span>«  Yo vā pana aññindriyaṃ na bhāvessati so anaññātaññassāmītindriyaṃ na bhāvitthāti? </div>
</div>
<div class="q" id="p_35Y10_4394"> <div class="p">
<span class="pN">4394</span>Dve puggalā aññindriyaṃ na bhāvessanti, no ca anaññātaññassāmītindriyaṃ na bhāvittha. Ye puthujjanā maggaṃ na paṭilabhissanti te aññindriyañca na bhāvessanti anaññātaññassāmītindriyañca na bhāvittha. </div>
</div>
<div class="q" id="p_35Y10_4395"> <div class="p">
<span class="pN">4395</span>»  Yo anaññātaññassāmītindriyaṃ na bhāvittha so aññātāvindriyaṃ na sacchikarissatīti? </div>
</div>
<div class="q" id="p_35Y10_4396"> <div class="p">
<span class="pN">4396</span>Dve puggalā anaññātaññassāmītindriyaṃ na bhāvittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññātāvindriyañca na sacchikarissanti. </div>
</div>
<div class="q" id="p_35Y10_4397"> <div class="p">
<span class="pN">4397</span>«  Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvitthāti? </div>
</div>
<div class="q" id="p_35Y10_4398"> <div class="p">
<span class="pN">4398</span>Arahā aññātāvindriyaṃ na sacchikarissati, no ca anaññātaññassāmītindriyaṃ na bhāvittha. Ye puthujjanā maggaṃ na paṭilabhissanti te aññātāvindriyañca na sacchikarissanti anaññātaññassāmītindriyañca na bhāvittha. (Anaññātaññassāmītindriyamūlakaṃ.) </div>
</div>
<div class="q" id="p_35Y10_4399"> <div class="divNumber">482.</div> <div class="p">
<span class="pN">4399</span>»  Yo aññindriyaṃ na bhāvittha so aññātāvindriyaṃ na sacchikarissatīti? </div>
</div>
<div class="q" id="p_35Y10_4400"> <div class="p">
<span class="pN">4400</span>Aṭṭha puggalā aññindriyaṃ na bhāvittha, no ca aññātāvindriyaṃ na sacchikarissanti. Ye puthujjanā maggaṃ na paṭilabhissanti te aññindriyañca na bhāvittha aññātāvindriyañca na sacchikarissanti. </div>
</div>
<div class="q" id="p_35Y10_4401"> <div class="p">
<span class="pN">4401</span>«  Yo vā pana aññātāvindriyaṃ na sacchikarissati so aññindriyaṃ na bhāvitthāti? </div>
</div>
<div class="q" id="p_35Y10_4402"> <div class="p">
<span class="pN">4402</span>Arahā aññātāvindriyaṃ na sacchikarissati, no ca aññindriyaṃ na bhāvittha. Ye puthujjanā maggaṃ na paṭilabhissanti te aññātāvindriyañca na sacchikarissanti aññindriyañca na bhāvittha. (Aññindriyamūlakaṃ.) </div>
</div>
<div class="ENDH3" id="p_35Y10_4403">
<span class="pN">4403</span>Pariññāvāro.</div>
<div class="ENDBOOK" id="p_35Y10_4404">
<span class="pN">4404</span>Indriyayamakapāḷi niṭṭhitā.</div>
<div class="ENDBOOK" id="p_35Y10_4405">
<span class="pN">4405</span>Yamakapakaraṇaṃ niṭṭhitaṃ.</div>
</div>
