<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/2">2 Pavattivāra</a> » <a href="/tipitaka/35Y10/2/2.1">2.1 Uppādavāra</a> » <a href="/tipitaka/35Y10/2/2.1/2.1.2">2.1.2 Atītavāra</a>
</div>
<div class="i">2.1.2.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Atītavāra</div>
<div class="h">Paccanīkapuggalokāsa</div>
<div class="q" id="p_35Y10_2354"> <div class="divNumber">272.</div> <div class="p">
<span class="pN">2354</span>»  Yassa yattha cakkhundriyaṃ na uppajjittha tassa tattha sotindriyaṃ na uppajjitthāti? Āmantā. </div>
</div>
<div class="q" id="p_35Y10_2355"> <div class="p">
<span class="pN">2355</span>«  Yassa vā pana yattha sotindriyaṃ na uppajjittha tassa tattha cakkhundriyaṃ na uppajjitthāti? Āmantā. </div>
</div>
<div class="q" id="p_35Y10_2356"> <div class="p">
<span class="pN">2356</span>»  Yassa yattha cakkhundriyaṃ na uppajjittha tassa tattha ghānindriyaṃ na uppajjitthāti? Āmantā. </div>
</div>
<div class="q" id="p_35Y10_2357"> <div class="p">
<span class="pN">2357</span>«  Yassa vā pana yattha ghānindriyaṃ na uppajjittha tassa tattha cakkhundriyaṃ na uppajjitthāti? </div>
</div>
<div class="q" id="p_35Y10_2358"> <div class="p">
<span class="pN">2358</span>Rūpāvacarānaṃ tesaṃ tattha ghānindriyaṃ na uppajjittha, no ca tesaṃ tattha cakkhundriyaṃ na uppajjittha. Suddhāvāsānaṃ asaññasattānaṃ arūpānaṃ tesaṃ tattha ghānindriyañca na uppajjittha cakkhundriyañca na uppajjittha. </div>
</div>
<div class="q" id="p_35Y10_2359"> <div class="p">
<span class="pN">2359</span>»  Yassa yattha cakkhundriyaṃ na uppajjittha tassa tattha itthindriyaṃ…pe…  purisindriyaṃ na uppajjitthāti? Āmantā. </div>
</div>
<div class="q" id="p_35Y10_2360"> <div class="p">
<span class="pN">2360</span>«  Yassa vā pana yattha purisindriyaṃ na uppajjittha tassa tattha cakkhundriyaṃ na uppajjitthāti? </div>
</div>
<div class="q" id="p_35Y10_2361"> <div class="p">
<span class="pN">2361</span>Rūpāvacarānaṃ tesaṃ tattha purisindriyaṃ na uppajjittha, no ca tesaṃ tattha cakkhundriyaṃ na uppajjittha. Suddhāvāsānaṃ asaññasattānaṃ arūpānaṃ tesaṃ tattha purisindriyañca na uppajjittha cakkhundriyañca na uppajjittha. </div>
</div>
<div class="q" id="p_35Y10_2362"> <div class="p">
<span class="pN">2362</span>»  Yassa yattha cakkhundriyaṃ na uppajjittha tassa tattha jīvitindriyaṃ na uppajjitthāti? </div>
</div>
<div class="q" id="p_35Y10_2363"> <div class="p">
<span class="pN">2363</span>Asaññasattānaṃ arūpānaṃ tesaṃ tattha cakkhundriyaṃ na uppajjittha, no ca tesaṃ tattha jīvitindriyaṃ na uppajjittha. Suddhāvāsānaṃ tesaṃ tattha cakkhundriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2364"> <div class="p">
<span class="pN">2364</span>«  Yassa vā pana yattha jīvitindriyaṃ na uppajjittha tassa tattha cakkhundriyaṃ na uppajjitthāti? Āmantā. </div>
</div>
<div class="q" id="p_35Y10_2365"> <div class="p">
<span class="pN">2365</span>»  Yassa yattha cakkhundriyaṃ na uppajjittha tassa tattha somanassindriyaṃ na uppajjitthāti? Āmantā. </div>
</div>
<div class="q" id="p_35Y10_2366"> <div class="p">
<span class="pN">2366</span>«  Yassa vā pana yattha somanassindriyaṃ na uppajjittha tassa tattha cakkhundriyaṃ na uppajjitthāti? Āmantā. </div>
</div>
<div class="q" id="p_35Y10_2367"> <div class="p">
<span class="pN">2367</span>»  Yassa yattha cakkhundriyaṃ na uppajjittha tassa tattha upekkhindriyaṃ na uppajjitthāti? </div>
</div>
<div class="q" id="p_35Y10_2368"> <div class="p">
<span class="pN">2368</span>Arūpānaṃ tesaṃ tattha cakkhundriyaṃ na uppajjittha, no ca tesaṃ tattha upekkhindriyaṃ na uppajjittha. Suddhāvāsānaṃ asaññasattānaṃ tesaṃ tattha cakkhundriyañca na uppajjittha upekkhindriyañca na uppajjittha. </div>
</div>
<div class="q" id="p_35Y10_2369"> <div class="p">
<span class="pN">2369</span>«  Yassa vā pana yattha upekkhindriyaṃ na uppajjittha tassa tattha cakkhundriyaṃ na uppajjitthāti? Āmantā. </div>
</div>
<div class="q" id="p_35Y10_2370"> <div class="p">
<span class="pN">2370</span>»  Yassa yattha cakkhundriyaṃ na uppajjittha tassa tattha saddhindriyaṃ…pe…  paññindriyaṃ…pe…  manindriyaṃ na uppajjitthāti? </div>
</div>
<div class="q" id="p_35Y10_2371"> <div class="p">
<span class="pN">2371</span>Arūpānaṃ tesaṃ tattha cakkhundriyaṃ na uppajjittha, no ca tesaṃ tattha manindriyaṃ na uppajjittha. Suddhāvāsānaṃ asaññasattānaṃ tesaṃ tattha cakkhundriyañca na uppajjittha manindriyañca na uppajjittha. </div>
</div>
<div class="q" id="p_35Y10_2372"> <div class="p">
<span class="pN">2372</span>«  Yassa vā pana yattha manindriyaṃ na uppajjittha tassa tattha cakkhundriyaṃ na uppajjitthāti? Āmantā. (Cakkhundriyamūlakaṃ.) </div>
</div>
<div class="q" id="p_35Y10_2373"> <div class="divNumber">273.</div> <div class="p">
<span class="pN">2373</span>»  Yassa yattha ghānindriyaṃ na uppajjittha tassa tattha itthindriyaṃ…pe…  purisindriyaṃ na uppajjitthāti? Āmantā. </div>
</div>
<div class="q" id="p_35Y10_2374"> <div class="p">
<span class="pN">2374</span>«  Yassa vā pana yattha purisindriyaṃ na uppajjittha tassa tattha ghānindriyaṃ na uppajjitthāti? Āmantā. </div>
</div>
<div class="q" id="p_35Y10_2375"> <div class="p">
<span class="pN">2375</span>»  Yassa yattha ghānindriyaṃ na uppajjittha tassa tattha jīvitindriyaṃ na uppajjitthāti? </div>
</div>
<div class="q" id="p_35Y10_2376"> <div class="p">
<span class="pN">2376</span>Rūpāvacarānaṃ arūpāvacarānaṃ tesaṃ tattha ghānindriyaṃ na uppajjittha, no ca tesaṃ tattha jīvitindriyaṃ na uppajjittha. Suddhāvāsānaṃ tesaṃ tattha ghānindriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2377"> <div class="p">
<span class="pN">2377</span>«  Yassa vā pana yattha jīvitindriyaṃ na uppajjittha tassa tattha ghānindriyaṃ na uppajjitthāti? Āmantā. </div>
</div>
<div class="q" id="p_35Y10_2378"> <div class="p">
<span class="pN">2378</span>»  Yassa yattha ghānindriyaṃ na uppajjittha tassa tattha somanassindriyaṃ na uppajjitthāti? </div>
</div>
<div class="q" id="p_35Y10_2379"> <div class="p">
<span class="pN">2379</span>Rūpāvacarānaṃ tesaṃ tattha ghānindriyaṃ na uppajjittha, no ca tesaṃ tattha somanassindriyaṃ na uppajjittha. Suddhāvāsānaṃ asaññasattānaṃ arūpānaṃ tesaṃ tattha ghānindriyañca na uppajjittha somanassindriyañca na uppajjittha. </div>
</div>
<div class="q" id="p_35Y10_2380"> <div class="p">
<span class="pN">2380</span>«  Yassa vā pana yattha somanassindriyaṃ na uppajjittha tassa tattha ghānindriyaṃ na uppajjitthāti? Āmantā. </div>
</div>
<div class="q" id="p_35Y10_2381"> <div class="p">
<span class="pN">2381</span>»  Yassa yattha ghānindriyaṃ na uppajjittha tassa tattha upekkhindriyaṃ na uppajjitthāti? </div>
</div>
<div class="q" id="p_35Y10_2382"> <div class="p">
<span class="pN">2382</span>Rūpāvacarānaṃ arūpāvacarānaṃ tesaṃ tattha ghānindriyaṃ na uppajjittha, no ca tesaṃ tattha upekkhindriyaṃ na uppajjittha. Suddhāvāsānaṃ asaññasattānaṃ tesaṃ tattha ghānindriyañca na uppajjittha upekkhindriyañca na uppajjittha. </div>
</div>
<div class="q" id="p_35Y10_2383"> <div class="p">
<span class="pN">2383</span>«  Yassa vā pana yattha upekkhindriyaṃ na uppajjittha tassa tattha ghānindriyaṃ na uppajjitthāti? Āmantā. </div>
</div>
<div class="q" id="p_35Y10_2384"> <div class="p">
<span class="pN">2384</span>»  Yassa yattha ghānindriyaṃ na uppajjittha tassa tattha saddhindriyaṃ…pe…  paññindriyaṃ…pe…  manindriyaṃ na uppajjitthāti? </div>
</div>
<div class="q" id="p_35Y10_2385"> <div class="p">
<span class="pN">2385</span>Rūpāvacarānaṃ arūpāvacarānaṃ tesaṃ tattha ghānindriyaṃ na uppajjittha, no ca tesaṃ tattha manindriyaṃ na uppajjittha. Suddhāvāsānaṃ asaññasattānaṃ tesaṃ tattha ghānindriyañca na uppajjittha manindriyañca na uppajjittha. </div>
</div>
<div class="q" id="p_35Y10_2386"> <div class="p">
<span class="pN">2386</span>«  Yassa vā pana yattha manindriyaṃ na uppajjittha tassa tattha ghānindriyaṃ na uppajjitthāti? Āmantā. (Ghānindriyamūlakaṃ.) </div>
</div>
<div class="q" id="p_35Y10_2387"> <div class="divNumber">274.</div> <div class="p">
<span class="pN">2387</span>»  Yassa yattha itthindriyaṃ na uppajjittha tassa tattha purisindriyaṃ na uppajjitthāti? Āmantā. </div>
</div>
<div class="q" id="p_35Y10_2388"> <div class="p">
<span class="pN">2388</span>«  Yassa vā pana yattha purisindriyaṃ na uppajjittha tassa tattha itthindriyaṃ na uppajjitthāti? Āmantā…pe… . </div>
</div>
<div class="q" id="p_35Y10_2389"> <div class="divNumber">275.</div> <div class="p">
<span class="pN">2389</span>»  Yassa yattha purisindriyaṃ na uppajjittha tassa tattha jīvitindriyaṃ na uppajjitthāti? </div>
</div>
<div class="q" id="p_35Y10_2390"> <div class="p">
<span class="pN">2390</span>Rūpāvacarānaṃ arūpāvacarānaṃ tesaṃ tattha purisindriyaṃ na uppajjittha, no ca tesaṃ tattha jīvitindriyaṃ na uppajjittha. Suddhāvāsānaṃ tesaṃ tattha purisindriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2391"> <div class="p">
<span class="pN">2391</span>«  Yassa vā pana yattha jīvitindriyaṃ na uppajjittha tassa tattha purisindriyaṃ na uppajjitthāti? Āmantā. </div>
</div>
<div class="q" id="p_35Y10_2392"> <div class="p">
<span class="pN">2392</span>»  Yassa yattha purisindriyaṃ na uppajjittha tassa tattha somanassindriyaṃ na uppajjitthāti? </div>
</div>
<div class="q" id="p_35Y10_2393"> <div class="p">
<span class="pN">2393</span>Rūpāvacarānaṃ tesaṃ tattha purisindriyaṃ na uppajjittha, no ca tesaṃ tattha somanassindriyaṃ na uppajjittha. Suddhāvāsānaṃ asaññasattānaṃ arūpānaṃ tesaṃ tattha purisindriyañca na uppajjittha somanassindriyañca na uppajjittha. </div>
</div>
<div class="q" id="p_35Y10_2394"> <div class="p">
<span class="pN">2394</span>«  Yassa vā pana yattha somanassindriyaṃ na uppajjittha tassa tattha purisindriyaṃ na uppajjitthāti? Āmantā. </div>
</div>
<div class="q" id="p_35Y10_2395"> <div class="p">
<span class="pN">2395</span>»  Yassa yattha purisindriyaṃ na uppajjittha tassa tattha upekkhindriyaṃ na uppajjitthāti? </div>
</div>
<div class="q" id="p_35Y10_2396"> <div class="p">
<span class="pN">2396</span>Rūpāvacarānaṃ arūpāvacarānaṃ tesaṃ tattha purisindriyaṃ na uppajjittha, no ca tesaṃ tattha upekkhindriyaṃ na uppajjittha. Suddhāvāsānaṃ asaññasattānaṃ tesaṃ tattha purisindriyañca na uppajjittha upekkhindriyañca na uppajjittha. </div>
</div>
<div class="q" id="p_35Y10_2397"> <div class="p">
<span class="pN">2397</span>«  Yassa vā pana yattha upekkhindriyaṃ na uppajjittha tassa tattha purisindriyaṃ na uppajjitthāti? Āmantā. </div>
</div>
<div class="q" id="p_35Y10_2398"> <div class="p">
<span class="pN">2398</span>»  Yassa yattha purisindriyaṃ na uppajjittha tassa tattha saddhindriyaṃ…pe…  paññindriyaṃ…pe…  manindriyaṃ na uppajjitthāti? </div>
</div>
<div class="q" id="p_35Y10_2399"> <div class="p">
<span class="pN">2399</span>Rūpāvacarānaṃ arūpāvacarānaṃ tesaṃ tattha purisindriyaṃ na uppajjittha, no ca tesaṃ tattha manindriyaṃ na uppajjittha. Suddhāvāsānaṃ asaññasattānaṃ tesaṃ tattha purisindriyañca na uppajjittha manindriyañca na uppajjittha. </div>
</div>
<div class="q" id="p_35Y10_2400"> <div class="p">
<span class="pN">2400</span>«  Yassa vā pana yattha manindriyaṃ na uppajjittha tassa tattha purisindriyaṃ na uppajjitthāti? Āmantā. (Purisindriyamūlakaṃ.) </div>
</div>
<div class="q" id="p_35Y10_2401"> <div class="divNumber">276.</div> <div class="p">
<span class="pN">2401</span>»  Yassa yattha jīvitindriyaṃ na uppajjittha tassa tattha somanassindriyaṃ na uppajjitthāti? Āmantā. </div>
</div>
<div class="q" id="p_35Y10_2402"> <div class="p">
<span class="pN">2402</span>«  Yassa vā pana yattha somanassindriyaṃ na uppajjittha tassa tattha jīvitindriyaṃ na uppajjitthāti? </div>
</div>
<div class="q" id="p_35Y10_2403"> <div class="p">
<span class="pN">2403</span>Suddhāvāsānaṃ dutiye citte vattamāne asaññasattānaṃ tesaṃ tattha somanassindriyaṃ na uppajjittha, no ca tesaṃ tattha jīvitindriyaṃ na uppajjittha. Suddhāvāsānaṃ upapatticittassa uppādakkhaṇe tesaṃ tattha somanassindriyañca na uppajjittha jīvitindriyañca na uppajjittha. </div>
</div>
<div class="q" id="p_35Y10_2404"> <div class="p">
<span class="pN">2404</span>»  Yassa yattha jīvitindriyaṃ na uppajjittha tassa tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjitthāti? Āmantā. </div>
</div>
<div class="q" id="p_35Y10_2405"> <div class="p">
<span class="pN">2405</span>«  Yassa vā pana yattha manindriyaṃ na uppajjittha tassa tattha jīvitindriyaṃ na uppajjitthāti? </div>
</div>
<div class="q" id="p_35Y10_2406"> <div class="p">
<span class="pN">2406</span>Asaññasattānaṃ tesaṃ tattha manindriyaṃ na uppajjittha, no ca tesaṃ tattha jīvitindriyaṃ na uppajjittha. Suddhāvāsānaṃ upapatticittassa uppādakkhaṇe tesaṃ tattha manindriyañca na uppajjittha jīvitindriyañca na uppajjittha. (Jīvitindriyamūlakaṃ.) </div>
</div>
<div class="q" id="p_35Y10_2407"> <div class="divNumber">277.</div> <div class="p">
<span class="pN">2407</span>»  Yassa yattha somanassindriyaṃ na uppajjittha tassa tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjitthāti? </div>
</div>
<div class="q" id="p_35Y10_2408"> <div class="p">
<span class="pN">2408</span>Suddhāvāsānaṃ dutiye citte vattamāne tesaṃ tattha somanassindriyaṃ na uppajjittha, no ca tesaṃ tattha manindriyaṃ na uppajjittha. Suddhāvāsaṃ upapajjantānaṃ asaññasattānaṃ tesaṃ tattha somanassindriyañca na uppajjittha manindriyañca na uppajjittha. </div>
</div>
<div class="q" id="p_35Y10_2409"> <div class="p">
<span class="pN">2409</span>«  Yassa vā pana yattha manindriyaṃ na uppajjittha tassa tattha somanassindriyaṃ na uppajjitthāti? Āmantā. (Somanassindriyamūlakaṃ.) </div>
</div>
<div class="q" id="p_35Y10_2410"> <div class="divNumber">278.</div> <div class="p">
<span class="pN">2410</span>»  Yassa yattha upekkhindriyaṃ na uppajjittha tassa tattha saddhindriyaṃ…pe…  paññindriyaṃ…pe…  manindriyaṃ na uppajjitthāti? Āmantā. </div>
</div>
<div class="q" id="p_35Y10_2411"> <div class="p">
<span class="pN">2411</span>«  Yassa vā pana yattha manindriyaṃ na uppajjittha tassa tattha upekkhindriyaṃ na uppajjitthāti? Āmantā. (Upekkhindriyamūlakaṃ.) </div>
</div>
<div class="q" id="p_35Y10_2412"> <div class="divNumber">279.</div> <div class="p">
<span class="pN">2412</span>»  Yassa yattha saddhindriyaṃ na uppajjittha tassa tattha paññindriyaṃ…pe…  manindriyaṃ na uppajjitthāti? Āmantā. </div>
</div>
<div class="q" id="p_35Y10_2413"> <div class="p">
<span class="pN">2413</span>«  Yassa vā pana yattha manindriyaṃ na uppajjittha tassa tattha saddhindriyaṃ na uppajjitthāti? Āmantā. (Saddhindriyamūlakaṃ.) </div>
</div>
<div class="q" id="p_35Y10_2414"> <div class="divNumber">280.</div> <div class="p">
<span class="pN">2414</span>»  Yassa yattha paññindriyaṃ na uppajjittha tassa tattha manindriyaṃ na uppajjitthāti? Āmantā. </div>
</div>
<div class="q" id="p_35Y10_2415"> <div class="p">
<span class="pN">2415</span>«  Yassa vā pana yattha manindriyaṃ na uppajjittha tassa tattha paññindriyaṃ na uppajjitthāti? Āmantā. (Paññindriyamūlakaṃ.) </div>
</div>
</div>
