<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/2">2 Pavattivāra</a> » <a href="/tipitaka/35Y10/2/2.1">2.1 Uppādavāra</a> » <a href="/tipitaka/35Y10/2/2.1/2.1.5">2.1.5 Paccuppannānāgatavāra</a>
</div>
<div class="i">2.1.5.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannānāgatavāra</div>
<div class="h">Anulomapuggala</div>
<div class="q" id="p_35Y10_3209"> <div class="divNumber">366.</div> <div class="p">
<span class="pN">3209</span>»  Yassa cakkhundriyaṃ uppajjati tassa sotindriyaṃ uppajjissatīti? </div>
</div>
<div class="q" id="p_35Y10_3210"> <div class="p">
<span class="pN">3210</span>Pacchimabhavikānaṃ pañcavokāraṃ upapajjantānaṃ ye ca arūpaṃ upapajjitvā parinibbāyissanti tesaṃ upapajjantānaṃ tesaṃ cakkhundriyaṃ uppajjati, no ca tesaṃ sotindriyaṃ uppajjissati. Itaresaṃ sacakkhukānaṃ upapajjantānaṃ tesaṃ cakkhundriyañca uppajjati sotindriyañca uppajjissati. </div>
</div>
<div class="q" id="p_35Y10_3211"> <div class="p">
<span class="pN">3211</span>«  Yassa vā pana sotindriyaṃ uppajjissati tassa cakkhundriyaṃ uppajjatīti? </div>
</div>
<div class="q" id="p_35Y10_3212"> <div class="p">
<span class="pN">3212</span>Sabbesaṃ cavantānaṃ acakkhukānaṃ upapajjantānaṃ tesaṃ sotindriyaṃ uppajjissati, no ca tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ sotindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3213"> <div class="p">
<span class="pN">3213</span>»  Yassa cakkhundriyaṃ uppajjati tassa ghānindriyaṃ uppajjissatīti? </div>
</div>
<div class="q" id="p_35Y10_3214"> <div class="p">
<span class="pN">3214</span>Pacchimabhavikānaṃ pañcavokāraṃ upapajjantānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ upapajjantānaṃ tesaṃ cakkhundriyaṃ uppajjati, no ca tesaṃ ghānindriyaṃ uppajjissati. Itaresaṃ sacakkhukānaṃ upapajjantānaṃ tesaṃ cakkhundriyañca uppajjati ghānindriyañca uppajjissati. </div>
</div>
<div class="q" id="p_35Y10_3215"> <div class="p">
<span class="pN">3215</span>«  Yassa vā pana ghānindriyaṃ uppajjissati tassa cakkhundriyaṃ uppajjatīti? </div>
</div>
<div class="q" id="p_35Y10_3216"> <div class="p">
<span class="pN">3216</span>Sabbesaṃ cavantānaṃ acakkhukānaṃ upapajjantānaṃ tesaṃ ghānindriyaṃ uppajjissati, no ca tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ ghānindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3217"> <div class="p">
<span class="pN">3217</span>»  Yassa cakkhundriyaṃ uppajjati tassa itthindriyaṃ uppajjissatīti? </div>
</div>
<div class="q" id="p_35Y10_3218"> <div class="p">
<span class="pN">3218</span>Pacchimabhavikānaṃ pañcavokāraṃ upapajjantānaṃ ye ca rūpāvacaraṃ arūpāvacaraṃ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṃ upapajjantānaṃ tesaṃ cakkhundriyaṃ uppajjati, no ca tesaṃ itthindriyaṃ uppajjissati. Itaresaṃ sacakkhukānaṃ upapajjantānaṃ tesaṃ cakkhundriyañca uppajjati itthindriyañca uppajjissati. </div>
</div>
<div class="q" id="p_35Y10_3219"> <div class="p">
<span class="pN">3219</span>«  Yassa vā pana itthindriyaṃ uppajjissati tassa cakkhundriyaṃ uppajjatīti? </div>
</div>
<div class="q" id="p_35Y10_3220"> <div class="p">
<span class="pN">3220</span>Sabbesaṃ cavantānaṃ acakkhukānaṃ upapajjantānaṃ tesaṃ itthindriyaṃ uppajjissati, no ca tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ itthindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3221"> <div class="p">
<span class="pN">3221</span>Yassa cakkhundriyaṃ uppajjati tassa purisindriyaṃ uppajjissatīti? (Sadisaṃ) </div>
</div>
<div class="q" id="p_35Y10_3222"> <div class="p">
<span class="pN">3222</span>»  Yassa cakkhundriyaṃ uppajjati tassa jīvitindriyaṃ uppajjissatīti? </div>
</div>
<div class="q" id="p_35Y10_3223"> <div class="p">
<span class="pN">3223</span>Pacchimabhavikānaṃ pañcavokāraṃ upapajjantānaṃ tesaṃ cakkhundriyaṃ uppajjati, no ca tesaṃ jīvitindriyaṃ uppajjissati. Itaresaṃ sacakkhukānaṃ upapajjantānaṃ tesaṃ cakkhundriyañca uppajjati jīvitindriyañca uppajjissati. </div>
</div>
<div class="q" id="p_35Y10_3224"> <div class="p">
<span class="pN">3224</span>«  Yassa vā pana jīvitindriyaṃ uppajjissati tassa cakkhundriyaṃ uppajjatīti? </div>
</div>
<div class="q" id="p_35Y10_3225"> <div class="p">
<span class="pN">3225</span>Sabbesaṃ cavantānaṃ acakkhukānaṃ upapajjantānaṃ tesaṃ jīvitindriyaṃ uppajjissati, no ca tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ jīvitindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3226"> <div class="p">
<span class="pN">3226</span>»  Yassa cakkhundriyaṃ uppajjati tassa somanassindriyaṃ uppajjissatīti? </div>
</div>
<div class="q" id="p_35Y10_3227"> <div class="p">
<span class="pN">3227</span>Pacchimabhavikānaṃ pañcavokāraṃ upapajjantānaṃ ye ca sacakkhukā upekkhāya upapajjitvā parinibbāyissanti tesaṃ upapajjantānaṃ tesaṃ cakkhundriyaṃ uppajjati, no ca tesaṃ somanassindriyaṃ uppajjissati. Itaresaṃ sacakkhukānaṃ upapajjantānaṃ tesaṃ cakkhundriyañca uppajjati somanassindriyañca uppajjissati. </div>
</div>
<div class="q" id="p_35Y10_3228"> <div class="p">
<span class="pN">3228</span>«  Yassa vā pana somanassindriyaṃ uppajjissati tassa cakkhundriyaṃ uppajjatīti? </div>
</div>
<div class="q" id="p_35Y10_3229"> <div class="p">
<span class="pN">3229</span>Sabbesaṃ cavantānaṃ acakkhukānaṃ upapajjantānaṃ tesaṃ somanassindriyaṃ uppajjissati, no ca tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ somanassindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3230"> <div class="p">
<span class="pN">3230</span>»  Yassa cakkhundriyaṃ uppajjati tassa upekkhindriyaṃ uppajjissatīti? </div>
</div>
<div class="q" id="p_35Y10_3231"> <div class="p">
<span class="pN">3231</span>Pacchimabhavikānaṃ pañcavokāraṃ upapajjantānaṃ ye ca sacakkhukā somanassena upapajjitvā parinibbāyissanti tesaṃ upapajjantānaṃ tesaṃ cakkhundriyaṃ uppajjati, no ca tesaṃ upekkhindriyaṃ uppajjissati. Itaresaṃ sacakkhukānaṃ upapajjantānaṃ tesaṃ cakkhundriyañca uppajjati upekkhindriyañca uppajjissati. </div>
</div>
<div class="q" id="p_35Y10_3232"> <div class="p">
<span class="pN">3232</span>«  Yassa vā pana upekkhindriyaṃ uppajjissati tassa cakkhundriyaṃ uppajjatīti? </div>
</div>
<div class="q" id="p_35Y10_3233"> <div class="p">
<span class="pN">3233</span>Sabbesaṃ cavantānaṃ acakkhukānaṃ upapajjantānaṃ tesaṃ upekkhindriyaṃ uppajjissati, no ca tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ upekkhindriyañca uppajjissati cakkhundriyañca uppajjati. </div>
</div>
<div class="q" id="p_35Y10_3234"> <div class="p">
<span class="pN">3234</span>»  Yassa cakkhundriyaṃ uppajjati tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3235"> <div class="p">
<span class="pN">3235</span>Pacchimabhavikānaṃ pañcavokāraṃ upapajjantānaṃ tesaṃ cakkhundriyaṃ uppajjati, no ca tesaṃ manindriyaṃ uppajjissati. Itaresaṃ sacakkhukānaṃ upapajjantānaṃ tesaṃ cakkhundriyañca uppajjati manindriyañca uppajjissati. </div>
</div>
<div class="q" id="p_35Y10_3236"> <div class="p">
<span class="pN">3236</span>«  Yassa vā pana manindriyaṃ uppajjissati tassa cakkhundriyaṃ uppajjatīti? </div>
</div>
<div class="q" id="p_35Y10_3237"> <div class="p">
<span class="pN">3237</span>Sabbesaṃ cavantānaṃ acakkhukānaṃ upapajjantānaṃ tesaṃ manindriyaṃ uppajjissati, no ca tesaṃ cakkhundriyaṃ uppajjati. Sacakkhukānaṃ upapajjantānaṃ tesaṃ manindriyañca uppajjissati cakkhundriyañca uppajjati. (Cakkhundriyamūlakaṃ.) </div>
</div>
<div class="q" id="p_35Y10_3238"> <div class="divNumber">367.</div> <div class="p">
<span class="pN">3238</span>»  Yassa ghānindriyaṃ uppajjati tassa itthindriyaṃ uppajjissatīti? </div>
</div>
<div class="q" id="p_35Y10_3239"> <div class="p">
<span class="pN">3239</span>Pacchimabhavikānaṃ kāmāvacaraṃ upapajjantānaṃ ye ca rūpāvacaraṃ arūpāvacaraṃ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṃ upapajjantānaṃ tesaṃ ghānindriyaṃ uppajjati, no ca tesaṃ itthindriyaṃ uppajjissati. Itaresaṃ saghānakānaṃ upapajjantānaṃ tesaṃ ghānindriyañca uppajjati itthindriyañca uppajjissati. </div>
</div>
<div class="q" id="p_35Y10_3240"> <div class="p">
<span class="pN">3240</span>«  Yassa vā pana itthindriyaṃ uppajjissati tassa ghānindriyaṃ uppajjatīti? </div>
</div>
<div class="q" id="p_35Y10_3241"> <div class="p">
<span class="pN">3241</span>Sabbesaṃ cavantānaṃ aghānakānaṃ upapajjantānaṃ tesaṃ itthindriyaṃ uppajjissati, no ca tesaṃ ghānindriyaṃ uppajjati. Saghānakānaṃ upapajjantānaṃ tesaṃ itthindriyañca uppajjissati ghānindriyañca uppajjati. </div>
</div>
<div class="q" id="p_35Y10_3242"> <div class="p">
<span class="pN">3242</span>»  Yassa ghānindriyaṃ uppajjati tassa purisindriyaṃ uppajjissatīti? </div>
</div>
<div class="q" id="p_35Y10_3243"> <div class="p">
<span class="pN">3243</span>Pacchimabhavikānaṃ kāmāvacaraṃ upapajjantānaṃ ye ca rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṃ upapajjantānaṃ tesaṃ ghānindriyaṃ uppajjati, no ca tesaṃ purisindriyaṃ uppajjissati. Itaresaṃ saghānakānaṃ upapajjantānaṃ tesaṃ ghānindriyañca uppajjati purisindriyañca uppajjissati. </div>
</div>
<div class="q" id="p_35Y10_3244"> <div class="p">
<span class="pN">3244</span>«  Yassa vā pana purisindriyaṃ uppajjissati tassa ghānindriyaṃ uppajjatīti? </div>
</div>
<div class="q" id="p_35Y10_3245"> <div class="p">
<span class="pN">3245</span>Sabbesaṃ cavantānaṃ aghānakānaṃ upapajjantānaṃ tesaṃ purisindriyaṃ uppajjissati, no ca tesaṃ ghānindriyaṃ uppajjati. Saghānakānaṃ upapajjantānaṃ tesaṃ purisindriyañca uppajjissati ghānindriyañca uppajjati. </div>
</div>
<div class="q" id="p_35Y10_3246"> <div class="p">
<span class="pN">3246</span>»  Yassa ghānindriyaṃ uppajjati tassa jīvitindriyaṃ uppajjissatīti? </div>
</div>
<div class="q" id="p_35Y10_3247"> <div class="p">
<span class="pN">3247</span>Pacchimabhavikānaṃ kāmāvacaraṃ upapajjantānaṃ tesaṃ ghānindriyaṃ uppajjati, no ca tesaṃ jīvitindriyaṃ uppajjissati. Itaresaṃ saghānakānaṃ upapajjantānaṃ tesaṃ ghānindriyañca uppajjati jīvitindriyañca uppajjissati. </div>
</div>
<div class="q" id="p_35Y10_3248"> <div class="p">
<span class="pN">3248</span>«  Yassa vā pana jīvitindriyaṃ uppajjissati tassa ghānindriyaṃ uppajjatīti? </div>
</div>
<div class="q" id="p_35Y10_3249"> <div class="p">
<span class="pN">3249</span>Sabbesaṃ cavantānaṃ aghānakānaṃ upapajjantānaṃ tesaṃ jīvitindriyaṃ uppajjissati, no ca tesaṃ ghānindriyaṃ uppajjati. Saghānakānaṃ upapajjantānaṃ tesaṃ jīvitindriyañca uppajjissati ghānindriyañca uppajjati. </div>
</div>
<div class="q" id="p_35Y10_3250"> <div class="p">
<span class="pN">3250</span>»  Yassa ghānindriyaṃ uppajjati tassa somanassindriyaṃ uppajjissatīti? </div>
</div>
<div class="q" id="p_35Y10_3251"> <div class="p">
<span class="pN">3251</span>Pacchimabhavikānaṃ kāmāvacaraṃ upapajjantānaṃ ye ca saghānakā upekkhāya upapajjitvā parinibbāyissanti tesaṃ upapajjantānaṃ tesaṃ ghānindriyaṃ uppajjati, no ca tesaṃ somanassindriyaṃ uppajjissati. Itaresaṃ saghānakānaṃ upapajjantānaṃ tesaṃ ghānindriyañca uppajjati somanassindriyañca uppajjissati. </div>
</div>
<div class="q" id="p_35Y10_3252"> <div class="p">
<span class="pN">3252</span>«  Yassa vā pana somanassindriyaṃ uppajjissati tassa ghānindriyaṃ uppajjatīti? </div>
</div>
<div class="q" id="p_35Y10_3253"> <div class="p">
<span class="pN">3253</span>Sabbesaṃ cavantānaṃ aghānakānaṃ upapajjantānaṃ tesaṃ somanassindriyaṃ uppajjissati, no ca tesaṃ ghānindriyaṃ uppajjati. Saghānakānaṃ upapajjantānaṃ tesaṃ somanassindriyañca uppajjissati ghānindriyañca uppajjati. </div>
</div>
<div class="q" id="p_35Y10_3254"> <div class="p">
<span class="pN">3254</span>»  Yassa ghānindriyaṃ uppajjati tassa upekkhindriyaṃ uppajjissatīti? </div>
</div>
<div class="q" id="p_35Y10_3255"> <div class="p">
<span class="pN">3255</span>Pacchimabhavikānaṃ kāmāvacaraṃ upapajjantānaṃ ye ca saghānakā somanassena upapajjitvā parinibbāyissanti tesaṃ upapajjantānaṃ tesaṃ ghānindriyaṃ uppajjati, no ca tesaṃ upekkhindriyaṃ uppajjissati. Itaresaṃ saghānakānaṃ upapajjantānaṃ tesaṃ ghānindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3256"> <div class="p">
<span class="pN">3256</span>«  Yassa vā pana upekkhindriyaṃ uppajjissati tassa ghānindriyaṃ uppajjatīti? </div>
</div>
<div class="q" id="p_35Y10_3257"> <div class="p">
<span class="pN">3257</span>Sabbesaṃ cavantānaṃ aghānakānaṃ upapajjantānaṃ tesaṃ upekkhindriyaṃ uppajjissati, no ca tesaṃ ghānindriyaṃ uppajjati. Saghānakānaṃ upapajjantānaṃ tesaṃ upekkhindriyañca uppajjissati ghānindriyañca uppajjati. </div>
</div>
<div class="q" id="p_35Y10_3258"> <div class="p">
<span class="pN">3258</span>»  Yassa ghānindriyaṃ uppajjati tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3259"> <div class="p">
<span class="pN">3259</span>Pacchimabhavikānaṃ kāmāvacaraṃ upapajjantānaṃ tesaṃ ghānindriyaṃ uppajjati, no ca tesaṃ manindriyaṃ uppajjissati. Itaresaṃ saghānakānaṃ upapajjantānaṃ tesaṃ ghānindriyañca uppajjati manindriyañca uppajjissati. </div>
</div>
<div class="q" id="p_35Y10_3260"> <div class="p">
<span class="pN">3260</span>«  Yassa vā pana manindriyaṃ uppajjissati tassa ghānindriyaṃ uppajjatīti? </div>
</div>
<div class="q" id="p_35Y10_3261"> <div class="p">
<span class="pN">3261</span>Sabbesaṃ cavantānaṃ aghānakānaṃ upapajjantānaṃ tesaṃ manindriyaṃ uppajjissati, no ca tesaṃ ghānindriyaṃ uppajjati. Saghānakānaṃ upapajjantānaṃ tesaṃ manindriyañca uppajjissati ghānindriyañca uppajjati. (Ghānindriyamūlakaṃ.) </div>
</div>
<div class="q" id="p_35Y10_3262"> <div class="divNumber">368.</div> <div class="p">
<span class="pN">3262</span>»  Yassa itthindriyaṃ uppajjati tassa purisindriyaṃ uppajjissatīti? </div>
</div>
<div class="q" id="p_35Y10_3263"> <div class="p">
<span class="pN">3263</span>Pacchimabhavikānaṃ itthīnaṃ upapajjantīnaṃ yā ca itthiyo rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tāsaṃ upapajjantīnaṃ tāsaṃ itthindriyaṃ uppajjati, no ca tāsaṃ purisindriyaṃ uppajjissati. Itarāsaṃ itthīnaṃ upapajjantīnaṃ tāsaṃ itthindriyañca uppajjati purisindriyañca uppajjissati. </div>
</div>
<div class="q" id="p_35Y10_3264"> <div class="p">
<span class="pN">3264</span>«  Yassa vā pana purisindriyaṃ uppajjissati tassa itthindriyaṃ uppajjatīti? </div>
</div>
<div class="q" id="p_35Y10_3265"> <div class="p">
<span class="pN">3265</span>Sabbesaṃ cavantānaṃ na itthīnaṃ upapajjantānaṃ tesaṃ purisindriyaṃ uppajjissati, no ca tesaṃ itthindriyaṃ uppajjati. Itthīnaṃ upapajjantīnaṃ tāsaṃ purisindriyañca uppajjissati itthindriyañca uppajjati. </div>
</div>
<div class="q" id="p_35Y10_3266"> <div class="p">
<span class="pN">3266</span>»  Yassa itthindriyaṃ uppajjati tassa jīvitindriyaṃ uppajjissatīti? </div>
</div>
<div class="q" id="p_35Y10_3267"> <div class="p">
<span class="pN">3267</span>Pacchimabhavikānaṃ itthīnaṃ upapajjantīnaṃ tāsaṃ itthindriyaṃ uppajjati, no ca tāsaṃ jīvitindriyaṃ uppajjissati. Itarāsaṃ itthīnaṃ upapajjantīnaṃ tāsaṃ itthindriyañca uppajjati jīvitindriyañca uppajjissati. </div>
</div>
<div class="q" id="p_35Y10_3268"> <div class="p">
<span class="pN">3268</span>«  Yassa vā pana jīvitindriyaṃ uppajjissati tassa itthindriyaṃ uppajjatīti? </div>
</div>
<div class="q" id="p_35Y10_3269"> <div class="p">
<span class="pN">3269</span>Sabbesaṃ cavantānaṃ na itthīnaṃ upapajjantānaṃ tesaṃ jīvitindriyaṃ uppajjissati, no ca tesaṃ itthindriyaṃ uppajjati. Itthīnaṃ upapajjantīnaṃ tāsaṃ jīvitindriyañca uppajjissati itthindriyañca uppajjati. </div>
</div>
<div class="q" id="p_35Y10_3270"> <div class="p">
<span class="pN">3270</span>»  Yassa itthindriyaṃ uppajjati tassa somanassindriyaṃ uppajjissatīti? </div>
</div>
<div class="q" id="p_35Y10_3271"> <div class="p">
<span class="pN">3271</span>Pacchimabhavikānaṃ itthīnaṃ upapajjantīnaṃ yā ca itthiyo upekkhāya upapajjitvā parinibbāyissanti tāsaṃ upapajjantīnaṃ tāsaṃ itthindriyaṃ uppajjati, no ca tāsaṃ somanassindriyaṃ uppajjissati. Itarāsaṃ itthīnaṃ upapajjantīnaṃ tāsaṃ itthindriyañca uppajjati somanassindriyañca uppajjissati. </div>
</div>
<div class="q" id="p_35Y10_3272"> <div class="p">
<span class="pN">3272</span>«  Yassa vā pana somanassindriyaṃ uppajjissati tassa itthindriyaṃ uppajjatīti? </div>
</div>
<div class="q" id="p_35Y10_3273"> <div class="p">
<span class="pN">3273</span>Sabbesaṃ cavantānaṃ na itthīnaṃ upapajjantānaṃ tesaṃ somanassindriyaṃ uppajjissati, no ca tesaṃ itthindriyaṃ uppajjati. Itthīnaṃ upapajjantīnaṃ tāsaṃ somanassindriyañca uppajjissati itthindriyañca uppajjati. </div>
</div>
<div class="q" id="p_35Y10_3274"> <div class="p">
<span class="pN">3274</span>»  Yassa itthindriyaṃ uppajjati tassa upekkhindriyaṃ uppajjissatīti? </div>
</div>
<div class="q" id="p_35Y10_3275"> <div class="p">
<span class="pN">3275</span>Pacchimabhavikānaṃ itthīnaṃ upapajjantīnaṃ yā ca itthiyo somanassena upapajjitvā parinibbāyissanti tāsaṃ upapajjantīnaṃ tāsaṃ itthindriyaṃ uppajjati, no ca tāsaṃ upekkhindriyaṃ uppajjissati. Itarāsaṃ itthīnaṃ upapajjantīnaṃ tāsaṃ itthindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3276"> <div class="p">
<span class="pN">3276</span>«  Yassa vā pana upekkhindriyaṃ uppajjissati tassa itthindriyaṃ uppajjatīti? </div>
</div>
<div class="q" id="p_35Y10_3277"> <div class="p">
<span class="pN">3277</span>Sabbesaṃ cavantānaṃ na itthīnaṃ upapajjantānaṃ tesaṃ upekkhindriyaṃ uppajjissati, no ca tesaṃ itthindriyaṃ uppajjati. Itthīnaṃ upapajjantīnaṃ tāsaṃ upekkhindriyañca uppajjissati itthindriyañca uppajjati. </div>
</div>
<div class="q" id="p_35Y10_3278"> <div class="p">
<span class="pN">3278</span>»  Yassa itthindriyaṃ uppajjati tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3279"> <div class="p">
<span class="pN">3279</span>Pacchimabhavikānaṃ itthīnaṃ upapajjantīnaṃ tāsaṃ itthindriyaṃ uppajjati, no ca tāsaṃ manindriyaṃ uppajjissati. Itarāsaṃ itthīnaṃ upapajjantīnaṃ tāsaṃ itthindriyañca uppajjati manindriyañca uppajjissati. </div>
</div>
<div class="q" id="p_35Y10_3280"> <div class="p">
<span class="pN">3280</span>«  Yassa vā pana manindriyaṃ uppajjissati tassa itthindriyaṃ uppajjatīti? </div>
</div>
<div class="q" id="p_35Y10_3281"> <div class="p">
<span class="pN">3281</span>Sabbesaṃ cavantānaṃ na itthīnaṃ upapajjantānaṃ tesaṃ manindriyaṃ uppajjissati, no ca tesaṃ itthindriyaṃ uppajjati. Itthīnaṃ upapajjantīnaṃ tāsaṃ manindriyañca uppajjissati itthindriyañca uppajjati. (Itthindriyamūlakaṃ.) </div>
</div>
<div class="q" id="p_35Y10_3282"> <div class="divNumber">369.</div> <div class="p">
<span class="pN">3282</span>»  Yassa purisindriyaṃ uppajjati tassa jīvitindriyaṃ uppajjissatīti? </div>
</div>
<div class="q" id="p_35Y10_3283"> <div class="p">
<span class="pN">3283</span>Pacchimabhavikānaṃ purisānaṃ upapajjantānaṃ tesaṃ purisindriyaṃ uppajjati, no ca tesaṃ jīvitindriyaṃ uppajjissati. Itaresaṃ purisānaṃ upapajjantānaṃ tesaṃ purisindriyañca uppajjati jīvitindriyañca uppajjissati. </div>
</div>
<div class="q" id="p_35Y10_3284"> <div class="p">
<span class="pN">3284</span>«  Yassa vā pana jīvitindriyaṃ uppajjissati tassa purisindriyaṃ uppajjatīti? </div>
</div>
<div class="q" id="p_35Y10_3285"> <div class="p">
<span class="pN">3285</span>Sabbesaṃ cavantānaṃ na purisānaṃ upapajjantānaṃ tesaṃ jīvitindriyaṃ uppajjissati, no ca tesaṃ purisindriyaṃ uppajjati. Purisānaṃ upapajjantānaṃ tesaṃ jīvitindriyañca uppajjissati purisindriyañca uppajjati. </div>
</div>
<div class="q" id="p_35Y10_3286"> <div class="p">
<span class="pN">3286</span>»  Yassa purisindriyaṃ uppajjati tassa somanassindriyaṃ uppajjissatīti? </div>
</div>
<div class="q" id="p_35Y10_3287"> <div class="p">
<span class="pN">3287</span>Pacchimabhavikānaṃ purisānaṃ upapajjantānaṃ ye ca purisā upekkhāya upapajjitvā parinibbāyissanti tesaṃ upapajjantānaṃ tesaṃ purisindriyaṃ uppajjati, no ca tesaṃ somanassindriyaṃ uppajjissati. Itaresaṃ purisānaṃ upapajjantānaṃ tesaṃ purisindriyañca uppajjati somanassindriyañca uppajjissati. </div>
</div>
<div class="q" id="p_35Y10_3288"> <div class="p">
<span class="pN">3288</span>«  Yassa vā pana somanassindriyaṃ uppajjissati, tassa purisindriyaṃ uppajjatīti? </div>
</div>
<div class="q" id="p_35Y10_3289"> <div class="p">
<span class="pN">3289</span>Sabbesaṃ cavantānaṃ na purisānaṃ upapajjantānaṃ tesaṃ somanassindriyaṃ uppajjissati, no ca tesaṃ purisindriyaṃ uppajjati. Purisānaṃ upapajjantānaṃ tesaṃ somanassindriyañca uppajjissati purisindriyañca uppajjati. </div>
</div>
<div class="q" id="p_35Y10_3290"> <div class="p">
<span class="pN">3290</span>»  Yassa purisindriyaṃ uppajjati tassa upekkhindriyaṃ uppajjissatīti? </div>
</div>
<div class="q" id="p_35Y10_3291"> <div class="p">
<span class="pN">3291</span>Pacchimabhavikānaṃ purisānaṃ upapajjantānaṃ ye ca purisā somanassena upapajjitvā parinibbāyissanti tesaṃ upapajjantānaṃ tesaṃ purisindriyaṃ uppajjati, no ca tesaṃ upekkhindriyaṃ uppajjissati. Itaresaṃ purisānaṃ upapajjantānaṃ tesaṃ purisindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3292"> <div class="p">
<span class="pN">3292</span>«  Yassa vā pana upekkhindriyaṃ uppajjissati tassa purisindriyaṃ uppajjatīti? </div>
</div>
<div class="q" id="p_35Y10_3293"> <div class="p">
<span class="pN">3293</span>Sabbesaṃ cavantānaṃ na purisānaṃ upapajjantānaṃ tesaṃ upekkhindriyaṃ uppajjissati, no ca tesaṃ purisindriyaṃ uppajjati. Purisānaṃ upapajjantānaṃ tesaṃ upekkhindriyañca uppajjissati purisindriyañca uppajjati. </div>
</div>
<div class="q" id="p_35Y10_3294"> <div class="p">
<span class="pN">3294</span>»  Yassa purisindriyaṃ uppajjati tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3295"> <div class="p">
<span class="pN">3295</span>Pacchimabhavikānaṃ purisānaṃ upapajjantānaṃ tesaṃ purisindriyaṃ uppajjati, no ca tesaṃ manindriyaṃ uppajjissati. Itaresaṃ purisānaṃ upapajjantānaṃ tesaṃ purisindriyañca uppajjati manindriyañca uppajjissati. </div>
</div>
<div class="q" id="p_35Y10_3296"> <div class="p">
<span class="pN">3296</span>«  Yassa vā pana manindriyaṃ uppajjissati tassa purisindriyaṃ uppajjatīti? </div>
</div>
<div class="q" id="p_35Y10_3297"> <div class="p">
<span class="pN">3297</span>Sabbesaṃ cavantānaṃ na purisānaṃ upapajjantānaṃ tesaṃ manindriyaṃ uppajjissati, no ca tesaṃ purisindriyaṃ uppajjati. Purisānaṃ upapajjantānaṃ tesaṃ manindriyañca uppajjissati purisindriyañca uppajjati. (Purisindriyamūlakaṃ.) </div>
</div>
<div class="q" id="p_35Y10_3298"> <div class="divNumber">370.</div> <div class="p">
<span class="pN">3298</span>»  Yassa jīvitindriyaṃ uppajjati tassa somanassindriyaṃ uppajjissatīti? </div>
</div>
<div class="q" id="p_35Y10_3299"> <div class="p">
<span class="pN">3299</span>Pacchimacittassa uppādakkhaṇe yassa cittassa anantarā upekkhāsampayuttapacchimacittaṃ uppajjissati tassa cittassa uppādakkhaṇe tesaṃ jīvitindriyaṃ uppajjati, no ca tesaṃ somanassindriyaṃ uppajjissati. Itaresaṃ upapajjantānaṃ pavatte cittassa uppādakkhaṇe tesaṃ jīvitindriyañca uppajjati somanassindriyañca uppajjissati. </div>
</div>
<div class="q" id="p_35Y10_3300"> <div class="p">
<span class="pN">3300</span>«  Yassa vā pana somanassindriyaṃ uppajjissati tassa jīvitindriyaṃ uppajjatīti? </div>
</div>
<div class="q" id="p_35Y10_3301"> <div class="p">
<span class="pN">3301</span>Sabbesaṃ cavantānaṃ pavatte cittassa bhaṅgakkhaṇe tesaṃ somanassindriyaṃ uppajjissati, no ca tesaṃ jīvitindriyaṃ uppajjati. Sabbesaṃ upapajjantānaṃ pavatte cittassa uppādakkhaṇe tesaṃ somanassindriyañca uppajjissati jīvitindriyañca uppajjati. </div>
</div>
<div class="q" id="p_35Y10_3302"> <div class="p">
<span class="pN">3302</span>»  Yassa jīvitindriyaṃ uppajjati tassa upekkhindriyaṃ uppajjissatīti? </div>
</div>
<div class="q" id="p_35Y10_3303"> <div class="p">
<span class="pN">3303</span>Pacchimacittassa uppādakkhaṇe yassa cittassa anantarā somanassasampayuttapacchimacittaṃ uppajjissati tassa cittassa uppādakkhaṇe tesaṃ jīvitindriyaṃ uppajjati, no ca tesaṃ upekkhindriyaṃ uppajjissati. Itaresaṃ upapajjantānaṃ pavatte cittassa uppādakkhaṇe tesaṃ jīvitindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3304"> <div class="p">
<span class="pN">3304</span>«  Yassa vā pana upekkhindriyaṃ uppajjissati tassa jīvitindriyaṃ uppajjatīti? </div>
</div>
<div class="q" id="p_35Y10_3305"> <div class="p">
<span class="pN">3305</span>Sabbesaṃ cavantānaṃ pavatte cittassa bhaṅgakkhaṇe tesaṃ upekkhindriyaṃ uppajjissati, no ca tesaṃ jīvitindriyaṃ uppajjati. Sabbesaṃ upapajjantānaṃ pavatte cittassa uppādakkhaṇe tesaṃ upekkhindriyañca uppajjissati jīvitindriyañca uppajjati. </div>
</div>
<div class="q" id="p_35Y10_3306"> <div class="p">
<span class="pN">3306</span>»  Yassa jīvitindriyaṃ uppajjati tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3307"> <div class="p">
<span class="pN">3307</span>Pacchimacittassa uppādakkhaṇe tesaṃ jīvitindriyaṃ uppajjati, no ca tesaṃ manindriyaṃ uppajjissati. Itaresaṃ upapajjantānaṃ pavatte cittassa uppādakkhaṇe tesaṃ jīvitindriyañca uppajjati manindriyañca uppajjissati. </div>
</div>
<div class="q" id="p_35Y10_3308"> <div class="p">
<span class="pN">3308</span>«  Yassa vā pana manindriyaṃ uppajjissati tassa jīvitindriyaṃ uppajjatīti? </div>
</div>
<div class="q" id="p_35Y10_3309"> <div class="p">
<span class="pN">3309</span>Sabbesaṃ cavantānaṃ pavatte cittassa bhaṅgakkhaṇe tesaṃ manindriyaṃ uppajjissati, no ca tesaṃ jīvitindriyaṃ uppajjati. Sabbesaṃ upapajjantānaṃ pavatte cittassa uppādakkhaṇe tesaṃ manindriyañca uppajjissati jīvitindriyañca uppajjati. (Jīvitindriyamūlakaṃ.) </div>
</div>
<div class="q" id="p_35Y10_3310"> <div class="divNumber">371.</div> <div class="p">
<span class="pN">3310</span>»  Yassa somanassindriyaṃ uppajjati tassa upekkhindriyaṃ uppajjissatīti? </div>
</div>
<div class="q" id="p_35Y10_3311"> <div class="p">
<span class="pN">3311</span>Somanassasampayuttapacchimacittassa uppādakkhaṇe yassa cittassa anantarā somanassasampayuttapacchimacittaṃ uppajjissati tassa cittassa uppādakkhaṇe tesaṃ somanassindriyaṃ uppajjati, no ca tesaṃ upekkhindriyaṃ uppajjissati. Itaresaṃ somanassena upapajjantānaṃ pavatte somanassasampayuttacittassa uppādakkhaṇe tesaṃ somanassindriyañca uppajjati upekkhindriyañca uppajjissati. </div>
</div>
<div class="q" id="p_35Y10_3312"> <div class="p">
<span class="pN">3312</span>«  Yassa vā pana upekkhindriyaṃ uppajjissati tassa somanassindriyaṃ uppajjatīti? </div>
</div>
<div class="q" id="p_35Y10_3313"> <div class="p">
<span class="pN">3313</span>Sabbesaṃ cittassa bhaṅgakkhaṇe somanassavippayuttacittassa uppādakkhaṇe nirodhasamāpannānaṃ asaññasattānaṃ tesaṃ upekkhindriyaṃ uppajjissati, no ca tesaṃ somanassindriyaṃ uppajjati. Somanassena upapajjantānaṃ pavatte somanassasampayuttacittassa uppādakkhaṇe tesaṃ upekkhindriyañca uppajjissati somanassindriyañca uppajjati. </div>
</div>
<div class="q" id="p_35Y10_3314"> <div class="p">
<span class="pN">3314</span>»  Yassa somanassindriyaṃ uppajjati tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3315"> <div class="p">
<span class="pN">3315</span>Somanassasampayuttapacchimacittassa uppādakkhaṇe tesaṃ somanassindriyaṃ uppajjati, no ca tesaṃ manindriyaṃ uppajjissati. Itaresaṃ somanassena upapajjantānaṃ pavatte somanassasampayuttacittassa uppādakkhaṇe tesaṃ somanassindriyañca uppajjati manindriyañca uppajjissati. </div>
</div>
<div class="q" id="p_35Y10_3316"> <div class="p">
<span class="pN">3316</span>«  Yassa vā pana manindriyaṃ uppajjissati tassa somanassindriyaṃ uppajjatīti? </div>
</div>
<div class="q" id="p_35Y10_3317"> <div class="p">
<span class="pN">3317</span>Sabbesaṃ cittassa bhaṅgakkhaṇe somanassavippayuttacittassa uppādakkhaṇe nirodhasamāpannānaṃ asaññasattānaṃ tesaṃ manindriyaṃ uppajjissati, no ca tesaṃ somanassindriyaṃ uppajjati. Somanassena upapajjantānaṃ pavatte somanassasampayuttacittassa uppādakkhaṇe tesaṃ manindriyañca uppajjissati somanassindriyañca uppajjati. (Somanassindriyamūlakaṃ.) </div>
</div>
<div class="q" id="p_35Y10_3318"> <div class="divNumber">372.</div> <div class="p">
<span class="pN">3318</span>»  Yassa upekkhindriyaṃ uppajjati tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3319"> <div class="p">
<span class="pN">3319</span>Upekkhāsampayuttapacchimacittassa uppādakkhaṇe tesaṃ upekkhindriyaṃ uppajjati, no ca tesaṃ manindriyaṃ uppajjissati. Itaresaṃ upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ upekkhindriyañca uppajjati manindriyañca uppajjissati. </div>
</div>
<div class="q" id="p_35Y10_3320"> <div class="p">
<span class="pN">3320</span>«  Yassa vā pana manindriyaṃ uppajjissati tassa upekkhindriyaṃ uppajjatīti? </div>
</div>
<div class="q" id="p_35Y10_3321"> <div class="p">
<span class="pN">3321</span>Sabbesaṃ cittassa bhaṅgakkhaṇe upekkhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ manindriyaṃ uppajjissati, no ca tesaṃ upekkhindriyaṃ uppajjati. Upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ manindriyañca uppajjissati upekkhindriyañca uppajjati. (Upekkhindriyamūlakaṃ.) </div>
</div>
<div class="q" id="p_35Y10_3322"> <div class="divNumber">373.</div> <div class="p">
<span class="pN">3322</span>»  Yassa saddhindriyaṃ uppajjati tassa paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3323"> <div class="p">
<span class="pN">3323</span>Pacchimacittassa uppādakkhaṇe tesaṃ saddhindriyaṃ uppajjati, no ca tesaṃ manindriyaṃ uppajjissati. Itaresaṃ sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ saddhindriyañca uppajjati manindriyañca uppajjissati. </div>
</div>
<div class="q" id="p_35Y10_3324"> <div class="p">
<span class="pN">3324</span>«  Yassa vā pana manindriyaṃ uppajjissati tassa saddhindriyaṃ uppajjatīti? </div>
</div>
<div class="q" id="p_35Y10_3325"> <div class="p">
<span class="pN">3325</span>Sabbesaṃ cittassa bhaṅgakkhaṇe saddhāvippayuttacittassa uppādakkhaṇe nirodhasamāpannānaṃ asaññasattānaṃ tesaṃ manindriyaṃ uppajjissati, no ca tesaṃ saddhindriyaṃ uppajjati. Sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ manindriyañca uppajjissati saddhindriyañca uppajjati. (Saddhindriyamūlakaṃ.) </div>
</div>
<div class="q" id="p_35Y10_3326"> <div class="divNumber">374.</div> <div class="p">
<span class="pN">3326</span>»  Yassa paññindriyaṃ uppajjati tassa manindriyaṃ uppajjissatīti? </div>
</div>
<div class="q" id="p_35Y10_3327"> <div class="p">
<span class="pN">3327</span>Pacchimacittassa uppādakkhaṇe tesaṃ paññindriyaṃ uppajjati, no ca tesaṃ manindriyaṃ uppajjissati. Itaresaṃ ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe tesaṃ paññindriyañca uppajjati manindriyañca uppajjissati. </div>
</div>
<div class="q" id="p_35Y10_3328"> <div class="p">
<span class="pN">3328</span>«  Yassa vā pana manindriyaṃ uppajjissati tassa paññindriyaṃ uppajjatīti? </div>
</div>
<div class="q" id="p_35Y10_3329"> <div class="p">
<span class="pN">3329</span>Sabbesaṃ cittassa bhaṅgakkhaṇe ñāṇavippayuttacittassa uppādakkhaṇe nirodhasamāpannānaṃ asaññasattānaṃ tesaṃ manindriyaṃ uppajjissati, no ca tesaṃ paññindriyaṃ uppajjati. Ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe tesaṃ manindriyañca uppajjissati paññindriyañca uppajjati. (Paññindriyamūlakaṃ.) </div>
</div>
</div>
