<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/2">2 Pavattivāra</a> » <a href="/tipitaka/35Y10/2/2.1">2.1 Uppādavāra</a> » <a href="/tipitaka/35Y10/2/2.1/2.1.4">2.1.4 Paccuppannātītavāra</a>
</div>
<div class="i">2.1.4.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Anulomapuggalokāsa</div>
<div class="q" id="p_35Y10_3000"> <div class="divNumber">345.</div> <div class="p">
<span class="pN">3000</span>»  Yassa yattha cakkhundriyaṃ uppajjati tassa tattha sotindriyaṃ uppajjitthāti? </div>
</div>
<div class="q" id="p_35Y10_3001"> <div class="p">
<span class="pN">3001</span>Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha sotindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati sotindriyañca uppajjittha. </div>
</div>
<div class="q" id="p_35Y10_3002"> <div class="p">
<span class="pN">3002</span>«  Yassa vā pana yattha sotindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3003"> <div class="p">
<span class="pN">3003</span>Pañcavokārā cavantānaṃ acakkhukānaṃ kāmāvacaraṃ upapajjantānaṃ tesaṃ tattha sotindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha sotindriyañca uppajjittha cakkhundriyañca uppajjati. </div>
</div>
<div class="q" id="p_35Y10_3004"> <div class="p">
<span class="pN">3004</span>»  Yassa yattha cakkhundriyaṃ uppajjati tassa tattha ghānindriyaṃ uppajjitthāti? </div>
</div>
<div class="q" id="p_35Y10_3005"> <div class="p">
<span class="pN">3005</span>Rūpāvacaraṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha ghānindriyaṃ uppajjittha. Sacakkhukānaṃ kāmāvacaraṃ upapajjantānaṃ tesaṃ tattha cakkhundriyañca uppajjati ghānindriyañca uppajjittha. </div>
</div>
<div class="q" id="p_35Y10_3006"> <div class="p">
<span class="pN">3006</span>«  Yassa vā pana yattha ghānindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3007"> <div class="p">
<span class="pN">3007</span>Kāmāvacarā cavantānaṃ acakkhukānaṃ kāmāvacaraṃ upapajjantānaṃ tesaṃ tattha ghānindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ kāmāvacaraṃ upapajjantānaṃ tesaṃ tattha ghānindriyañca uppajjittha cakkhundriyañca uppajjati. </div>
</div>
<div class="q" id="p_35Y10_3008"> <div class="p">
<span class="pN">3008</span>»  Yassa yattha cakkhundriyaṃ uppajjati tassa tattha itthindriyaṃ…pe…  purisindriyaṃ uppajjitthāti? </div>
</div>
<div class="q" id="p_35Y10_3009"> <div class="p">
<span class="pN">3009</span>Rūpāvacaraṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha purisindriyaṃ uppajjittha. Sacakkhukānaṃ kāmāvacaraṃ upapajjantānaṃ tesaṃ tattha cakkhundriyañca uppajjati purisindriyañca uppajjittha. </div>
</div>
<div class="q" id="p_35Y10_3010"> <div class="p">
<span class="pN">3010</span>«  Yassa vā pana yattha purisindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3011"> <div class="p">
<span class="pN">3011</span>Kāmāvacarā cavantānaṃ acakkhukānaṃ kāmāvacaraṃ upapajjantānaṃ tesaṃ tattha purisindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ kāmāvacaraṃ upapajjantānaṃ tesaṃ tattha purisindriyañca uppajjittha cakkhundriyañca uppajjati. </div>
</div>
<div class="q" id="p_35Y10_3012"> <div class="p">
<span class="pN">3012</span>»  Yassa yattha cakkhundriyaṃ uppajjati tassa tattha jīvitindriyaṃ uppajjitthāti? </div>
</div>
<div class="q" id="p_35Y10_3013"> <div class="p">
<span class="pN">3013</span>Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha jīvitindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati jīvitindriyañca uppajjittha. </div>
</div>
<div class="q" id="p_35Y10_3014"> <div class="p">
<span class="pN">3014</span>«  Yassa vā pana yattha jīvitindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3015"> <div class="p">
<span class="pN">3015</span>Sabbesaṃ cavantānaṃ acakkhukānaṃ upapajjantānaṃ tesaṃ tattha jīvitindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha jīvitindriyañca uppajjittha cakkhundriyañca uppajjati. </div>
</div>
<div class="q" id="p_35Y10_3016"> <div class="p">
<span class="pN">3016</span>»  Yassa yattha cakkhundriyaṃ uppajjati tassa tattha somanassindriyaṃ uppajjitthāti? </div>
</div>
<div class="q" id="p_35Y10_3017"> <div class="p">
<span class="pN">3017</span>Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha somanassindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati somanassindriyañca uppajjittha. </div>
</div>
<div class="q" id="p_35Y10_3018"> <div class="p">
<span class="pN">3018</span>«  Yassa vā pana yattha somanassindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3019"> <div class="p">
<span class="pN">3019</span>Pañcavokārā cavantānaṃ acakkhukānaṃ kāmāvacaraṃ upapajjantānaṃ tesaṃ tattha somanassindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha somanassindriyañca uppajjittha cakkhundriyañca uppajjati. </div>
</div>
<div class="q" id="p_35Y10_3020"> <div class="p">
<span class="pN">3020</span>»  Yassa yattha cakkhundriyaṃ uppajjati tassa tattha upekkhindriyaṃ uppajjitthāti? </div>
</div>
<div class="q" id="p_35Y10_3021"> <div class="p">
<span class="pN">3021</span>Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha upekkhindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati upekkhindriyañca uppajjittha. </div>
</div>
<div class="q" id="p_35Y10_3022"> <div class="p">
<span class="pN">3022</span>«  Yassa vā pana yattha upekkhindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3023"> <div class="p">
<span class="pN">3023</span>Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha upekkhindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha upekkhindriyañca uppajjittha cakkhundriyañca uppajjati. </div>
</div>
<div class="q" id="p_35Y10_3024"> <div class="p">
<span class="pN">3024</span>»  Yassa yattha cakkhundriyaṃ uppajjati tassa tattha saddhindriyaṃ uppajjitthāti? </div>
</div>
<div class="q" id="p_35Y10_3025"> <div class="p">
<span class="pN">3025</span>Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha saddhindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati saddhindriyañca uppajjittha. </div>
</div>
<div class="q" id="p_35Y10_3026"> <div class="p">
<span class="pN">3026</span>«  Yassa vā pana yattha saddhindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3027"> <div class="p">
<span class="pN">3027</span>Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha saddhindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha saddhindriyañca uppajjittha cakkhundriyañca uppajjati. </div>
</div>
<div class="q" id="p_35Y10_3028"> <div class="p">
<span class="pN">3028</span>»  Yassa yattha cakkhundriyaṃ uppajjati tassa tattha paññindriyaṃ…pe…  manindriyaṃ uppajjitthāti? </div>
</div>
<div class="q" id="p_35Y10_3029"> <div class="p">
<span class="pN">3029</span>Suddhāvāsaṃ upapajjantānaṃ tesaṃ tattha cakkhundriyaṃ uppajjati, no ca tesaṃ tattha manindriyaṃ uppajjittha. Itaresaṃ sacakkhukānaṃ upapajjantānaṃ tesaṃ tattha cakkhundriyañca uppajjati manindriyañca uppajjittha. </div>
</div>
<div class="q" id="p_35Y10_3030"> <div class="p">
<span class="pN">3030</span>«  Yassa vā pana yattha manindriyaṃ uppajjittha tassa tattha cakkhundriyaṃ uppajjatīti? </div>
</div>
<div class="q" id="p_35Y10_3031"> <div class="p">
<span class="pN">3031</span>Pañcavokārā cavantānaṃ acakkhukānaṃ kāmāvacaraṃ upapajjantānaṃ arūpānaṃ tesaṃ tattha manindriyaṃ uppajjittha, no ca tesaṃ tattha cakkhundriyaṃ uppajjati. Sacakkhukānaṃ upapajjantānaṃ tesaṃ tattha manindriyañca uppajjittha cakkhundriyañca uppajjati. (Cakkhundriyamūlakaṃ.) </div>
</div>
<div class="q" id="p_35Y10_3032"> <div class="divNumber">346.</div> <div class="p">
<span class="pN">3032</span>»  Yassa yattha ghānindriyaṃ uppajjati tassa tattha itthindriyaṃ…pe…  purisindriyaṃ uppajjitthāti? Āmantā. </div>
</div>
<div class="q" id="p_35Y10_3033"> <div class="p">
<span class="pN">3033</span>«  Yassa vā pana yattha purisindriyaṃ uppajjittha tassa tattha ghānindriyaṃ uppajjatīti? </div>
</div>
<div class="q" id="p_35Y10_3034"> <div class="p">
<span class="pN">3034</span>Kāmāvacarā cavantānaṃ aghānakānaṃ kāmāvacaraṃ upapajjantānaṃ tesaṃ tattha purisindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha purisindriyañca uppajjittha ghānindriyañca uppajjati. </div>
</div>
<div class="q" id="p_35Y10_3035"> <div class="p">
<span class="pN">3035</span>»  Yassa yattha ghānindriyaṃ uppajjati tassa tattha jīvitindriyaṃ uppajjitthāti? Āmantā. </div>
</div>
<div class="q" id="p_35Y10_3036"> <div class="p">
<span class="pN">3036</span>«  Yassa vā pana yattha jīvitindriyaṃ uppajjittha tassa tattha ghānindriyaṃ uppajjatīti? </div>
</div>
<div class="q" id="p_35Y10_3037"> <div class="p">
<span class="pN">3037</span>Sabbesaṃ cavantānaṃ aghānakānaṃ upapajjantānaṃ tesaṃ tattha jīvitindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha jīvitindriyañca uppajjittha ghānindriyañca uppajjati. </div>
</div>
<div class="q" id="p_35Y10_3038"> <div class="p">
<span class="pN">3038</span>»  Yassa yattha ghānindriyaṃ uppajjati tassa tattha somanassindriyaṃ uppajjitthāti? Āmantā. </div>
</div>
<div class="q" id="p_35Y10_3039"> <div class="p">
<span class="pN">3039</span>«  Yassa vā pana yattha somanassindriyaṃ uppajjittha tassa tattha ghānindriyaṃ uppajjatīti? </div>
</div>
<div class="q" id="p_35Y10_3040"> <div class="p">
<span class="pN">3040</span>Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha somanassindriyañca uppajjittha ghānindriyañca uppajjati. </div>
</div>
<div class="q" id="p_35Y10_3041"> <div class="p">
<span class="pN">3041</span>»  Yassa yattha ghānindriyaṃ uppajjati tassa tattha upekkhindriyaṃ uppajjitthāti? Āmantā. </div>
</div>
<div class="q" id="p_35Y10_3042"> <div class="p">
<span class="pN">3042</span>«  Yassa vā pana yattha upekkhindriyaṃ uppajjittha tassa tattha ghānindriyaṃ uppajjatīti? </div>
</div>
<div class="q" id="p_35Y10_3043"> <div class="p">
<span class="pN">3043</span>Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha upekkhindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha upekkhindriyañca uppajjittha ghānindriyañca uppajjati. </div>
</div>
<div class="q" id="p_35Y10_3044"> <div class="p">
<span class="pN">3044</span>»  Yassa yattha ghānindriyaṃ uppajjati tassa tattha saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. </div>
</div>
<div class="q" id="p_35Y10_3045"> <div class="p">
<span class="pN">3045</span>«  Yassa vā pana yattha manindriyaṃ uppajjittha tassa tattha ghānindriyaṃ uppajjatīti? </div>
</div>
<div class="q" id="p_35Y10_3046"> <div class="p">
<span class="pN">3046</span>Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha ghānindriyaṃ uppajjati. Saghānakānaṃ upapajjantānaṃ tesaṃ tattha manindriyañca uppajjittha ghānindriyañca uppajjati. (Ghānindriyamūlakaṃ.) </div>
</div>
<div class="q" id="p_35Y10_3047"> <div class="divNumber">347.</div> <div class="p">
<span class="pN">3047</span>»  Yassa yattha itthindriyaṃ uppajjati tassa tattha purisindriyaṃ uppajjitthāti? Āmantā. </div>
</div>
<div class="q" id="p_35Y10_3048"> <div class="p">
<span class="pN">3048</span>«  Yassa vā pana yattha purisindriyaṃ uppajjittha tassa tattha itthindriyaṃ uppajjatīti? </div>
</div>
<div class="q" id="p_35Y10_3049"> <div class="p">
<span class="pN">3049</span>Kāmāvacarā cavantānaṃ na itthīnaṃ kāmāvacaraṃ upapajjantānaṃ tesaṃ tattha purisindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha purisindriyañca uppajjittha itthindriyañca uppajjati. </div>
</div>
<div class="q" id="p_35Y10_3050"> <div class="p">
<span class="pN">3050</span>»  Yassa yattha itthindriyaṃ uppajjati tassa tattha jīvitindriyaṃ uppajjitthāti? Āmantā. </div>
</div>
<div class="q" id="p_35Y10_3051"> <div class="p">
<span class="pN">3051</span>«  Yassa vā pana yattha jīvitindriyaṃ uppajjittha tassa tattha itthindriyaṃ uppajjatīti? </div>
</div>
<div class="q" id="p_35Y10_3052"> <div class="p">
<span class="pN">3052</span>Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha jīvitindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha jīvitindriyañca uppajjittha itthindriyañca uppajjati. </div>
</div>
<div class="q" id="p_35Y10_3053"> <div class="p">
<span class="pN">3053</span>»  Yassa yattha itthindriyaṃ uppajjati tassa tattha somanassindriyaṃ uppajjitthāti? Āmantā. </div>
</div>
<div class="q" id="p_35Y10_3054"> <div class="p">
<span class="pN">3054</span>«  Yassa vā pana yattha somanassindriyaṃ uppajjittha tassa tattha itthindriyaṃ uppajjatīti? </div>
</div>
<div class="q" id="p_35Y10_3055"> <div class="p">
<span class="pN">3055</span>Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha somanassindriyañca uppajjittha itthindriyañca uppajjati. </div>
</div>
<div class="q" id="p_35Y10_3056"> <div class="p">
<span class="pN">3056</span>»  Yassa yattha itthindriyaṃ uppajjati tassa tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. </div>
</div>
<div class="q" id="p_35Y10_3057"> <div class="p">
<span class="pN">3057</span>«  Yassa vā pana yattha manindriyaṃ uppajjittha tassa tattha itthindriyaṃ uppajjatīti? </div>
</div>
<div class="q" id="p_35Y10_3058"> <div class="p">
<span class="pN">3058</span>Kāmāvacarā cavantānaṃ na itthīnaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha itthindriyaṃ uppajjati. Itthīnaṃ upapajjantīnaṃ tāsaṃ tattha manindriyañca uppajjittha itthindriyañca uppajjati. (Itthindriyamūlakaṃ.) </div>
</div>
<div class="q" id="p_35Y10_3059"> <div class="divNumber">348.</div> <div class="p">
<span class="pN">3059</span>»  Yassa yattha purisindriyaṃ uppajjati tassa tattha jīvitindriyaṃ uppajjitthāti? Āmantā. </div>
</div>
<div class="q" id="p_35Y10_3060"> <div class="p">
<span class="pN">3060</span>«  Yassa vā pana yattha jīvitindriyaṃ uppajjittha tassa tattha purisindriyaṃ uppajjatīti? </div>
</div>
<div class="q" id="p_35Y10_3061"> <div class="p">
<span class="pN">3061</span>Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha jīvitindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha jīvitindriyañca uppajjittha purisindriyañca uppajjati. </div>
</div>
<div class="q" id="p_35Y10_3062"> <div class="p">
<span class="pN">3062</span>»  Yassa yattha purisindriyaṃ uppajjati tassa tattha somanassindriyaṃ uppajjitthāti? Āmantā. </div>
</div>
<div class="q" id="p_35Y10_3063"> <div class="p">
<span class="pN">3063</span>«  Yassa vā pana yattha somanassindriyaṃ uppajjittha tassa tattha purisindriyaṃ uppajjatīti? </div>
</div>
<div class="q" id="p_35Y10_3064"> <div class="p">
<span class="pN">3064</span>Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ tesaṃ tattha somanassindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha somanassindriyañca uppajjittha purisindriyañca uppajjati. </div>
</div>
<div class="q" id="p_35Y10_3065"> <div class="p">
<span class="pN">3065</span>»  Yassa yattha purisindriyaṃ uppajjati tassa tattha upekkhindriyaṃ uppajjitthāti? Āmantā. </div>
</div>
<div class="q" id="p_35Y10_3066"> <div class="p">
<span class="pN">3066</span>«  Yassa vā pana yattha upekkhindriyaṃ uppajjittha tassa tattha purisindriyaṃ uppajjatīti? </div>
</div>
<div class="q" id="p_35Y10_3067"> <div class="p">
<span class="pN">3067</span>Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha upekkhindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha upekkhindriyañca uppajjittha purisindriyañca uppajjati. </div>
</div>
<div class="q" id="p_35Y10_3068"> <div class="p">
<span class="pN">3068</span>»  Yassa yattha purisindriyaṃ uppajjati tassa tattha saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. </div>
</div>
<div class="q" id="p_35Y10_3069"> <div class="p">
<span class="pN">3069</span>«  Yassa vā pana yattha manindriyaṃ uppajjittha tassa tattha purisindriyaṃ uppajjatīti? </div>
</div>
<div class="q" id="p_35Y10_3070"> <div class="p">
<span class="pN">3070</span>Kāmāvacarā cavantānaṃ na purisānaṃ kāmāvacaraṃ upapajjantānaṃ rūpāvacarānaṃ arūpāvacarānaṃ tesaṃ tattha manindriyaṃ uppajjittha, no ca tesaṃ tattha purisindriyaṃ uppajjati. Purisānaṃ upapajjantānaṃ tesaṃ tattha manindriyañca uppajjittha purisindriyañca uppajjati. (Purisindriyamūlakaṃ.) </div>
</div>
<div class="q" id="p_35Y10_3071"> <div class="divNumber">349.</div> <div class="p">
<span class="pN">3071</span>»  Yassa yattha jīvitindriyaṃ uppajjati tassa tattha somanassindriyaṃ uppajjitthāti? </div>
</div>
<div class="q" id="p_35Y10_3072"> <div class="p">
<span class="pN">3072</span>Suddhāvāsānaṃ upapatticittassa uppādakkhaṇe asaññasattaṃ upapajjantānaṃ tesaṃ tattha jīvitindriyaṃ uppajjati, no ca tesaṃ tattha somanassindriyaṃ uppajjittha. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha jīvitindriyañca uppajjati somanassindriyañca uppajjittha. </div>
</div>
<div class="q" id="p_35Y10_3073"> <div class="p">
<span class="pN">3073</span>«  Yassa vā pana yattha somanassindriyaṃ uppajjittha tassa tattha jīvitindriyaṃ uppajjatīti? </div>
</div>
<div class="q" id="p_35Y10_3074"> <div class="p">
<span class="pN">3074</span>Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha somanassindriyaṃ uppajjittha, no ca tesaṃ tattha jīvitindriyaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha somanassindriyañca uppajjittha jīvitindriyañca uppajjati. </div>
</div>
<div class="q" id="p_35Y10_3075"> <div class="p">
<span class="pN">3075</span>»  Yassa yattha jīvitindriyaṃ uppajjati tassa tattha upekkhindriyaṃ uppajjitthāti? </div>
</div>
<div class="q" id="p_35Y10_3076"> <div class="p">
<span class="pN">3076</span>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha jīvitindriyaṃ uppajjati, no ca tesaṃ tattha upekkhindriyaṃ uppajjittha. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha jīvitindriyañca uppajjati upekkhindriyañca uppajjittha. </div>
</div>
<div class="q" id="p_35Y10_3077"> <div class="p">
<span class="pN">3077</span>«  Yassa vā pana yattha upekkhindriyaṃ uppajjittha tassa tattha jīvitindriyaṃ uppajjatīti? </div>
</div>
<div class="q" id="p_35Y10_3078"> <div class="p">
<span class="pN">3078</span>Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha upekkhindriyaṃ uppajjittha, no ca tesaṃ tattha jīvitindriyaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha upekkhindriyañca uppajjittha jīvitindriyañca uppajjati. </div>
</div>
<div class="q" id="p_35Y10_3079"> <div class="p">
<span class="pN">3079</span>»  Yassa yattha jīvitindriyaṃ uppajjati tassa tattha saddhindriyaṃ…pe…  paññindriyaṃ…pe…  manindriyaṃ uppajjitthāti? </div>
</div>
<div class="q" id="p_35Y10_3080"> <div class="p">
<span class="pN">3080</span>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha jīvitindriyaṃ uppajjati, no ca tesaṃ tattha manindriyaṃ uppajjittha. Itaresaṃ catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha jīvitindriyañca uppajjati manindriyañca uppajjittha. </div>
</div>
<div class="q" id="p_35Y10_3081"> <div class="p">
<span class="pN">3081</span>«  Yassa vā pana yattha manindriyaṃ uppajjittha tassa tattha jīvitindriyaṃ uppajjatīti? </div>
</div>
<div class="q" id="p_35Y10_3082"> <div class="p">
<span class="pN">3082</span>Catuvokārā pañcavokārā cavantānaṃ pavatte cittassa bhaṅgakkhaṇe tesaṃ tattha manindriyaṃ uppajjittha, no ca tesaṃ tattha jīvitindriyaṃ uppajjati. Catuvokāraṃ pañcavokāraṃ upapajjantānaṃ pavatte cittassa uppādakkhaṇe tesaṃ tattha manindriyañca uppajjittha jīvitindriyañca uppajjati. (Jīvitindriyamūlakaṃ.) </div>
</div>
<div class="q" id="p_35Y10_3083"> <div class="divNumber">350.</div> <div class="p">
<span class="pN">3083</span>»  Yassa yattha somanassindriyaṃ uppajjati tassa tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ uppajjitthāti? Āmantā. </div>
</div>
<div class="q" id="p_35Y10_3084"> <div class="p">
<span class="pN">3084</span>«  Yassa vā pana yattha manindriyaṃ uppajjittha tassa tattha somanassindriyaṃ uppajjatīti? </div>
</div>
<div class="q" id="p_35Y10_3085"> <div class="p">
<span class="pN">3085</span>Sabbesaṃ cittassa bhaṅgakkhaṇe somanassavippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha somanassindriyaṃ uppajjati. Somanassena upapajjantānaṃ pavatte somanassasampayuttacittassa uppādakkhaṇe tesaṃ tattha manindriyañca uppajjittha somanassindriyañca uppajjati. (Somanassindriyamūlakaṃ.) </div>
</div>
<div class="q" id="p_35Y10_3086"> <div class="divNumber">351.</div> <div class="p">
<span class="pN">3086</span>»  Yassa yattha upekkhindriyaṃ uppajjati tassa tattha saddhindriyaṃ uppajjitthāti? </div>
</div>
<div class="q" id="p_35Y10_3087"> <div class="p">
<span class="pN">3087</span>Suddhāvāsaṃ upapajjantānaṃ tesaṃ tattha upekkhindriyaṃ uppajjati, no ca tesaṃ tattha saddhindriyaṃ uppajjittha. Itaresaṃ upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha upekkhindriyañca uppajjati saddhindriyañca uppajjittha. </div>
</div>
<div class="q" id="p_35Y10_3088"> <div class="p">
<span class="pN">3088</span>«  Yassa vā pana yattha saddhindriyaṃ uppajjittha tassa tattha upekkhindriyaṃ uppajjatīti? </div>
</div>
<div class="q" id="p_35Y10_3089"> <div class="p">
<span class="pN">3089</span>Sabbesaṃ cittassa bhaṅgakkhaṇe upekkhāvippayuttacittassa uppādakkhaṇe tesaṃ tattha saddhindriyaṃ uppajjittha, no ca tesaṃ tattha upekkhindriyaṃ uppajjati. Upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha saddhindriyañca uppajjittha upekkhindriyañca uppajjati. </div>
</div>
<div class="q" id="p_35Y10_3090"> <div class="p">
<span class="pN">3090</span>»  Yassa yattha upekkhindriyaṃ uppajjati tassa tattha paññindriyaṃ…pe…  manindriyaṃ uppajjitthāti? </div>
</div>
<div class="q" id="p_35Y10_3091"> <div class="p">
<span class="pN">3091</span>Suddhāvāsaṃ upapajjantānaṃ tesaṃ tattha upekkhindriyaṃ uppajjati, no ca tesaṃ tattha manindriyaṃ uppajjittha. Itaresaṃ upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha upekkhindriyañca uppajjati manindriyañca uppajjittha. </div>
</div>
<div class="q" id="p_35Y10_3092"> <div class="p">
<span class="pN">3092</span>«  Yassa vā pana yattha manindriyaṃ uppajjittha tassa tattha upekkhindriyaṃ uppajjatīti? </div>
</div>
<div class="q" id="p_35Y10_3093"> <div class="p">
<span class="pN">3093</span>Sabbesaṃ cittassa bhaṅgakkhaṇe upekkhāvippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha upekkhindriyaṃ uppajjati. Upekkhāya upapajjantānaṃ pavatte upekkhāsampayuttacittassa uppādakkhaṇe tesaṃ tattha manindriyañca uppajjittha upekkhindriyañca uppajjati. (Upekkhindriyamūlakaṃ.) </div>
</div>
<div class="q" id="p_35Y10_3094"> <div class="divNumber">352.</div> <div class="p">
<span class="pN">3094</span>»  Yassa yattha saddhindriyaṃ uppajjati tassa tattha paññindriyaṃ uppajjitthāti? </div>
</div>
<div class="q" id="p_35Y10_3095"> <div class="p">
<span class="pN">3095</span>Suddhāvāsaṃ upapajjantānaṃ tesaṃ tattha saddhindriyaṃ uppajjati, no ca tesaṃ tattha paññindriyaṃ uppajjittha. Itaresaṃ sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha saddhindriyañca uppajjati paññindriyañca uppajjittha. </div>
</div>
<div class="q" id="p_35Y10_3096"> <div class="p">
<span class="pN">3096</span>«  Yassa vā pana yattha paññindriyaṃ uppajjittha tassa tattha saddhindriyaṃ uppajjatīti? </div>
</div>
<div class="q" id="p_35Y10_3097"> <div class="p">
<span class="pN">3097</span>Sabbesaṃ cittassa bhaṅgakkhaṇe saddhāvippayuttacittassa uppādakkhaṇe tesaṃ tattha paññindriyaṃ uppajjittha, no ca tesaṃ tattha saddhindriyaṃ uppajjati. Sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha paññindriyañca uppajjittha saddhindriyañca uppajjati. </div>
</div>
<div class="q" id="p_35Y10_3098"> <div class="p">
<span class="pN">3098</span>»  Yassa yattha saddhindriyaṃ uppajjati tassa tattha manindriyaṃ uppajjitthāti? </div>
</div>
<div class="q" id="p_35Y10_3099"> <div class="p">
<span class="pN">3099</span>Suddhāvāsaṃ upapajjantānaṃ tesaṃ tattha saddhindriyaṃ uppajjati, no ca tesaṃ tattha manindriyaṃ uppajjittha. Itaresaṃ sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha saddhindriyañca uppajjati manindriyañca uppajjittha. </div>
</div>
<div class="q" id="p_35Y10_3100"> <div class="p">
<span class="pN">3100</span>«  Yassa vā pana yattha manindriyaṃ uppajjittha tassa tattha saddhindriyaṃ uppajjatīti? </div>
</div>
<div class="q" id="p_35Y10_3101"> <div class="p">
<span class="pN">3101</span>Sabbesaṃ cittassa bhaṅgakkhaṇe saddhāvippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha saddhindriyaṃ uppajjati. Sahetukānaṃ upapajjantānaṃ pavatte saddhāsampayuttacittassa uppādakkhaṇe tesaṃ tattha manindriyañca uppajjittha saddhindriyañca uppajjati. (Saddhindriyamūlakaṃ.) </div>
</div>
<div class="q" id="p_35Y10_3102"> <div class="divNumber">353.</div> <div class="p">
<span class="pN">3102</span>»  Yassa yattha paññindriyaṃ uppajjati tassa tattha manindriyaṃ uppajjitthāti? </div>
</div>
<div class="q" id="p_35Y10_3103"> <div class="p">
<span class="pN">3103</span>Suddhāvāsaṃ upapajjantānaṃ tesaṃ tattha paññindriyaṃ uppajjati, no ca tesaṃ tattha manindriyaṃ uppajjittha. Itaresaṃ ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe tesaṃ tattha paññindriyañca uppajjati manindriyañca uppajjittha. </div>
</div>
<div class="q" id="p_35Y10_3104"> <div class="p">
<span class="pN">3104</span>«  Yassa vā pana yattha manindriyaṃ uppajjittha tassa tattha paññindriyaṃ uppajjatīti? </div>
</div>
<div class="q" id="p_35Y10_3105"> <div class="p">
<span class="pN">3105</span>Sabbesaṃ cittassa bhaṅgakkhaṇe ñāṇavippayuttacittassa uppādakkhaṇe tesaṃ tattha manindriyaṃ uppajjittha, no ca tesaṃ tattha paññindriyaṃ uppajjati. Ñāṇasampayuttānaṃ upapajjantānaṃ pavatte ñāṇasampayuttacittassa uppādakkhaṇe tesaṃ tattha manindriyañca uppajjittha paññindriyañca uppajjati. (Paññindriyamūlakaṃ.) </div>
</div>
</div>
