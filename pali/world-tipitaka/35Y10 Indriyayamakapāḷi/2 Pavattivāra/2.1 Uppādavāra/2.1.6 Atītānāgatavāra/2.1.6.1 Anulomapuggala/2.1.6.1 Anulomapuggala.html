<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/2">2 Pavattivāra</a> » <a href="/tipitaka/35Y10/2/2.1">2.1 Uppādavāra</a> » <a href="/tipitaka/35Y10/2/2.1/2.1.6">2.1.6 Atītānāgatavāra</a>
</div>
<div class="i">2.1.6.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Atītānāgatavāra</div>
<div class="h">Anulomapuggala</div>
<div class="q" id="p_35Y10_3705"> <div class="divNumber">404.</div> <div class="p">
<span class="pN">3705</span>»  Yassa cakkhundriyaṃ uppajjittha tassa sotindriyaṃ uppajjissatīti? </div>
</div>
<div class="q" id="p_35Y10_3706"> <div class="p">
<span class="pN">3706</span>Pacchimabhavikānaṃ ye ca arūpaṃ upapajjitvā parinibbāyissanti tesaṃ cakkhundriyaṃ uppajjittha, no ca tesaṃ sotindriyaṃ uppajjissati. Itaresaṃ tesaṃ cakkhundriyañca uppajjittha sotindriyañca uppajjissati. </div>
</div>
<div class="q" id="p_35Y10_3707"> <div class="p">
<span class="pN">3707</span>«  Yassa vā pana sotindriyaṃ uppajjissati tassa cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3708"> <div class="p">
<span class="pN">3708</span>»  Yassa cakkhundriyaṃ uppajjittha tassa ghānindriyaṃ uppajjissatīti? </div>
</div>
<div class="q" id="p_35Y10_3709"> <div class="p">
<span class="pN">3709</span>Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cakkhundriyaṃ uppajjittha, no ca tesaṃ ghānindriyaṃ uppajjissati. Itaresaṃ tesaṃ cakkhundriyañca uppajjittha ghānindriyañca uppajjissati. </div>
</div>
<div class="q" id="p_35Y10_3710"> <div class="p">
<span class="pN">3710</span>«  Yassa vā pana ghānindriyaṃ uppajjissati tassa cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3711"> <div class="p">
<span class="pN">3711</span>»  Yassa cakkhundriyaṃ uppajjittha tassa itthindriyaṃ uppajjissatīti? </div>
</div>
<div class="q" id="p_35Y10_3712"> <div class="p">
<span class="pN">3712</span>Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṃ cakkhundriyaṃ uppajjittha, no ca tesaṃ itthindriyaṃ uppajjissati. Itaresaṃ tesaṃ cakkhundriyañca uppajjittha itthindriyañca uppajjissati. </div>
</div>
<div class="q" id="p_35Y10_3713"> <div class="p">
<span class="pN">3713</span>«  Yassa vā pana itthindriyaṃ uppajjissati tassa cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3714"> <div class="p">
<span class="pN">3714</span>»  Yassa cakkhundriyaṃ uppajjittha tassa purisindriyaṃ uppajjissatīti? </div>
</div>
<div class="q" id="p_35Y10_3715"> <div class="p">
<span class="pN">3715</span>Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṃ cakkhundriyaṃ uppajjittha, no ca tesaṃ purisindriyaṃ uppajjissati. Itaresaṃ tesaṃ cakkhundriyañca uppajjittha purisindriyañca uppajjissati. </div>
</div>
<div class="q" id="p_35Y10_3716"> <div class="p">
<span class="pN">3716</span>«  Yassa vā pana purisindriyaṃ uppajjissati tassa cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3717"> <div class="p">
<span class="pN">3717</span>»  Yassa cakkhundriyaṃ uppajjittha tassa jīvitindriyaṃ uppajjissatīti? </div>
</div>
<div class="q" id="p_35Y10_3718"> <div class="p">
<span class="pN">3718</span>Pacchimabhavikānaṃ tesaṃ cakkhundriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ cakkhundriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3719"> <div class="p">
<span class="pN">3719</span>«  Yassa vā pana jīvitindriyaṃ uppajjissati tassa cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3720"> <div class="p">
<span class="pN">3720</span>»  Yassa cakkhundriyaṃ uppajjittha tassa somanassindriyaṃ uppajjissatīti? </div>
</div>
<div class="q" id="p_35Y10_3721"> <div class="p">
<span class="pN">3721</span>Pacchimabhavikānaṃ ye ca upekkhāya upapajjitvā parinibbāyissanti tesaṃ cakkhundriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ cakkhundriyañca uppajjittha somanassindriyañca uppajjissati. </div>
</div>
<div class="q" id="p_35Y10_3722"> <div class="p">
<span class="pN">3722</span>«  Yassa vā pana somanassindriyaṃ uppajjissati tassa cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3723"> <div class="p">
<span class="pN">3723</span>»  Yassa cakkhundriyaṃ uppajjittha tassa upekkhindriyaṃ uppajjissatīti? </div>
</div>
<div class="q" id="p_35Y10_3724"> <div class="p">
<span class="pN">3724</span>Pacchimabhavikānaṃ ye ca somanassena upapajjitvā parinibbāyissanti tesaṃ cakkhundriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ cakkhundriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3725"> <div class="p">
<span class="pN">3725</span>«  Yassa vā pana upekkhindriyaṃ uppajjissati tassa cakkhundriyaṃ uppajjitthāti? Āmantā. </div>
</div>
<div class="q" id="p_35Y10_3726"> <div class="p">
<span class="pN">3726</span>»  Yassa cakkhundriyaṃ uppajjittha tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3727"> <div class="p">
<span class="pN">3727</span>Pacchimabhavikānaṃ tesaṃ cakkhundriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ cakkhundriyañca uppajjittha manindriyañca uppajjissati. </div>
</div>
<div class="q" id="p_35Y10_3728"> <div class="p">
<span class="pN">3728</span>«  Yassa vā pana manindriyaṃ uppajjissati tassa cakkhundriyaṃ uppajjitthāti? Āmantā. (Cakkhundriyamūlakaṃ.) </div>
</div>
<div class="q" id="p_35Y10_3729"> <div class="divNumber">405.</div> <div class="p">
<span class="pN">3729</span>»  Yassa ghānindriyaṃ uppajjittha tassa itthindriyaṃ uppajjissatīti? </div>
</div>
<div class="q" id="p_35Y10_3730"> <div class="p">
<span class="pN">3730</span>Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti ye ca purisā eteneva bhāvena katici bhave dassetvā parinibbāyissanti tesaṃ ghānindriyaṃ uppajjittha, no ca tesaṃ itthindriyaṃ uppajjissati. Itaresaṃ tesaṃ ghānindriyañca uppajjittha itthindriyañca uppajjissati. </div>
</div>
<div class="q" id="p_35Y10_3731"> <div class="p">
<span class="pN">3731</span>«  Yassa vā pana itthindriyaṃ uppajjissati tassa ghānindriyaṃ uppajjitthāti? Āmantā. </div>
</div>
<div class="q" id="p_35Y10_3732"> <div class="p">
<span class="pN">3732</span>»  Yassa ghānindriyaṃ uppajjittha tassa purisindriyaṃ uppajjissatīti? </div>
</div>
<div class="q" id="p_35Y10_3733"> <div class="p">
<span class="pN">3733</span>Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṃ ghānindriyaṃ uppajjittha, no ca tesaṃ purisindriyaṃ uppajjissati. Itaresaṃ tesaṃ ghānindriyañca uppajjittha purisindriyañca uppajjissati. </div>
</div>
<div class="q" id="p_35Y10_3734"> <div class="p">
<span class="pN">3734</span>«  Yassa vā pana purisindriyaṃ uppajjissati tassa ghānindriyaṃ uppajjitthāti? Āmantā. </div>
</div>
<div class="q" id="p_35Y10_3735"> <div class="p">
<span class="pN">3735</span>»  Yassa ghānindriyaṃ uppajjittha tassa jīvitindriyaṃ uppajjissatīti? </div>
</div>
<div class="q" id="p_35Y10_3736"> <div class="p">
<span class="pN">3736</span>Pacchimabhavikānaṃ tesaṃ ghānindriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ ghānindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3737"> <div class="p">
<span class="pN">3737</span>«  Yassa vā pana jīvitindriyaṃ uppajjissati tassa ghānindriyaṃ uppajjitthāti? Āmantā. </div>
</div>
<div class="q" id="p_35Y10_3738"> <div class="p">
<span class="pN">3738</span>»  Yassa ghānindriyaṃ uppajjittha tassa somanassindriyaṃ uppajjissatīti? </div>
</div>
<div class="q" id="p_35Y10_3739"> <div class="p">
<span class="pN">3739</span>Pacchimabhavikānaṃ ye ca upekkhāya upapajjitvā parinibbāyissanti tesaṃ ghānindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ ghānindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3740"> <div class="p">
<span class="pN">3740</span>«  Yassa vā pana somanassindriyaṃ uppajjissati tassa ghānindriyaṃ uppajjitthāti? Āmantā. </div>
</div>
<div class="q" id="p_35Y10_3741"> <div class="p">
<span class="pN">3741</span>»  Yassa ghānindriyaṃ uppajjittha tassa upekkhindriyaṃ uppajjissatīti? </div>
</div>
<div class="q" id="p_35Y10_3742"> <div class="p">
<span class="pN">3742</span>Pacchimabhavikānaṃ ye ca somanassena upapajjitvā parinibbāyissanti tesaṃ ghānindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ ghānindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3743"> <div class="p">
<span class="pN">3743</span>«  Yassa vā pana upekkhindriyaṃ uppajjissati tassa ghānindriyaṃ uppajjitthāti? Āmantā. </div>
</div>
<div class="q" id="p_35Y10_3744"> <div class="p">
<span class="pN">3744</span>»  Yassa ghānindriyaṃ uppajjittha tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3745"> <div class="p">
<span class="pN">3745</span>Pacchimabhavikānaṃ tesaṃ ghānindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ ghānindriyañca uppajjittha manindriyañca uppajjissati. </div>
</div>
<div class="q" id="p_35Y10_3746"> <div class="p">
<span class="pN">3746</span>«  Yassa vā pana manindriyaṃ uppajjissati tassa ghānindriyaṃ uppajjitthāti? Āmantā. (Ghānindriyamūlakaṃ.) </div>
</div>
<div class="q" id="p_35Y10_3747"> <div class="divNumber">406.</div> <div class="p">
<span class="pN">3747</span>»  Yassa itthindriyaṃ uppajjittha tassa purisindriyaṃ uppajjissatīti? </div>
</div>
<div class="q" id="p_35Y10_3748"> <div class="p">
<span class="pN">3748</span>Pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti yā ca itthiyo eteneva bhāvena katici bhave dassetvā parinibbāyissanti tesaṃ itthindriyaṃ uppajjittha, no ca tesaṃ purisindriyaṃ uppajjissati. Itaresaṃ tesaṃ itthindriyañca uppajjittha purisindriyañca uppajjissati. </div>
</div>
<div class="q" id="p_35Y10_3749"> <div class="p">
<span class="pN">3749</span>«  Yassa vā pana purisindriyaṃ uppajjissati tassa itthindriyaṃ uppajjitthāti? Āmantā. </div>
</div>
<div class="q" id="p_35Y10_3750"> <div class="p">
<span class="pN">3750</span>»  Yassa itthindriyaṃ uppajjittha tassa jīvitindriyaṃ uppajjissatīti? </div>
</div>
<div class="q" id="p_35Y10_3751"> <div class="p">
<span class="pN">3751</span>Pacchimabhavikānaṃ tesaṃ itthindriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ itthindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3752"> <div class="p">
<span class="pN">3752</span>«  Yassa vā pana jīvitindriyaṃ uppajjissati tassa itthindriyaṃ uppajjitthāti? Āmantā. </div>
</div>
<div class="q" id="p_35Y10_3753"> <div class="p">
<span class="pN">3753</span>»  Yassa itthindriyaṃ uppajjittha tassa somanassindriyaṃ uppajjissatīti? </div>
</div>
<div class="q" id="p_35Y10_3754"> <div class="p">
<span class="pN">3754</span>Pacchimabhavikānaṃ ye ca upekkhāya upapajjitvā parinibbāyissanti tesaṃ itthindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ itthindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3755"> <div class="p">
<span class="pN">3755</span>«  Yassa vā pana somanassindriyaṃ uppajjissati tassa itthindriyaṃ uppajjitthāti? Āmantā. </div>
</div>
<div class="q" id="p_35Y10_3756"> <div class="p">
<span class="pN">3756</span>»  Yassa itthindriyaṃ uppajjittha tassa upekkhindriyaṃ uppajjissatīti? </div>
</div>
<div class="q" id="p_35Y10_3757"> <div class="p">
<span class="pN">3757</span>Pacchimabhavikānaṃ ye ca somanassena upapajjitvā parinibbāyissanti tesaṃ itthindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ itthindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3758"> <div class="p">
<span class="pN">3758</span>«  Yassa vā pana upekkhindriyaṃ uppajjissati tassa itthindriyaṃ uppajjitthāti? Āmantā. </div>
</div>
<div class="q" id="p_35Y10_3759"> <div class="p">
<span class="pN">3759</span>»  Yassa itthindriyaṃ uppajjittha tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3760"> <div class="p">
<span class="pN">3760</span>Pacchimabhavikānaṃ tesaṃ itthindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ itthindriyañca uppajjittha manindriyañca uppajjissati. </div>
</div>
<div class="q" id="p_35Y10_3761"> <div class="p">
<span class="pN">3761</span>«  Yassa vā pana manindriyaṃ uppajjissati tassa itthindriyaṃ uppajjitthāti? Āmantā. (Itthindriyamūlakaṃ.) </div>
</div>
<div class="q" id="p_35Y10_3762"> <div class="divNumber">407.</div> <div class="p">
<span class="pN">3762</span>»  Yassa purisindriyaṃ uppajjittha tassa jīvitindriyaṃ uppajjissatīti? </div>
</div>
<div class="q" id="p_35Y10_3763"> <div class="p">
<span class="pN">3763</span>Pacchimabhavikānaṃ tesaṃ purisindriyaṃ uppajjittha, no ca tesaṃ jīvitindriyaṃ uppajjissati. Itaresaṃ tesaṃ purisindriyañca uppajjittha jīvitindriyañca uppajjissati. </div>
</div>
<div class="q" id="p_35Y10_3764"> <div class="p">
<span class="pN">3764</span>«  Yassa vā pana jīvitindriyaṃ uppajjissati tassa purisindriyaṃ uppajjitthāti? Āmantā. </div>
</div>
<div class="q" id="p_35Y10_3765"> <div class="p">
<span class="pN">3765</span>»  Yassa purisindriyaṃ uppajjittha tassa somanassindriyaṃ uppajjissatīti? </div>
</div>
<div class="q" id="p_35Y10_3766"> <div class="p">
<span class="pN">3766</span>Pacchimabhavikānaṃ ye ca upekkhāya upapajjitvā parinibbāyissanti tesaṃ purisindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ purisindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3767"> <div class="p">
<span class="pN">3767</span>«  Yassa vā pana somanassindriyaṃ uppajjissati tassa purisindriyaṃ uppajjitthāti? Āmantā. </div>
</div>
<div class="q" id="p_35Y10_3768"> <div class="p">
<span class="pN">3768</span>»  Yassa purisindriyaṃ uppajjittha tassa upekkhindriyaṃ uppajjissatīti? </div>
</div>
<div class="q" id="p_35Y10_3769"> <div class="p">
<span class="pN">3769</span>Pacchimabhavikānaṃ ye ca somanassena upapajjitvā parinibbāyissanti tesaṃ purisindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ purisindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3770"> <div class="p">
<span class="pN">3770</span>«  Yassa vā pana upekkhindriyaṃ uppajjissati tassa purisindriyaṃ uppajjitthāti? Āmantā. </div>
</div>
<div class="q" id="p_35Y10_3771"> <div class="p">
<span class="pN">3771</span>»  Yassa purisindriyaṃ uppajjittha tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3772"> <div class="p">
<span class="pN">3772</span>Pacchimabhavikānaṃ tesaṃ purisindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ purisindriyañca uppajjittha manindriyañca uppajjissati. </div>
</div>
<div class="q" id="p_35Y10_3773"> <div class="p">
<span class="pN">3773</span>«  Yassa vā pana manindriyaṃ uppajjissati tassa purisindriyaṃ uppajjitthāti? Āmantā. (Purisindriyamūlakaṃ.) </div>
</div>
<div class="q" id="p_35Y10_3774"> <div class="divNumber">408.</div> <div class="p">
<span class="pN">3774</span>»  Yassa jīvitindriyaṃ uppajjittha tassa somanassindriyaṃ uppajjissatīti? </div>
</div>
<div class="q" id="p_35Y10_3775"> <div class="p">
<span class="pN">3775</span>Pacchimacittasamaṅgīnaṃ yassa cittassa anantarā upekkhāsampayuttapacchimacittaṃ uppajjissati tesaṃ jīvitindriyaṃ uppajjittha, no ca tesaṃ somanassindriyaṃ uppajjissati. Itaresaṃ tesaṃ jīvitindriyañca uppajjittha somanassindriyañca uppajjissati. </div>
</div>
<div class="q" id="p_35Y10_3776"> <div class="p">
<span class="pN">3776</span>«  Yassa vā pana somanassindriyaṃ uppajjissati tassa jīvitindriyaṃ uppajjitthāti? Āmantā. </div>
</div>
<div class="q" id="p_35Y10_3777"> <div class="p">
<span class="pN">3777</span>»  Yassa jīvitindriyaṃ uppajjittha tassa upekkhindriyaṃ uppajjissatīti? </div>
</div>
<div class="q" id="p_35Y10_3778"> <div class="p">
<span class="pN">3778</span>Pacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati tesaṃ jīvitindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ jīvitindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3779"> <div class="p">
<span class="pN">3779</span>«  Yassa vā pana upekkhindriyaṃ uppajjissati tassa jīvitindriyaṃ uppajjitthāti? Āmantā. </div>
</div>
<div class="q" id="p_35Y10_3780"> <div class="p">
<span class="pN">3780</span>»  Yassa jīvitindriyaṃ uppajjittha tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3781"> <div class="p">
<span class="pN">3781</span>Pacchimacittasamaṅgīnaṃ tesaṃ jīvitindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ jīvitindriyañca uppajjittha manindriyañca uppajjissati. </div>
</div>
<div class="q" id="p_35Y10_3782"> <div class="p">
<span class="pN">3782</span>«  Yassa vā pana manindriyaṃ uppajjissati tassa jīvitindriyaṃ uppajjitthāti? Āmantā. (Jīvitindriyamūlakaṃ.) </div>
</div>
<div class="q" id="p_35Y10_3783"> <div class="divNumber">409.</div> <div class="p">
<span class="pN">3783</span>»  Yassa somanassindriyaṃ uppajjittha tassa upekkhindriyaṃ uppajjissatīti? </div>
</div>
<div class="q" id="p_35Y10_3784"> <div class="p">
<span class="pN">3784</span>Pacchimacittasamaṅgīnaṃ yassa cittassa anantarā somanassasampayuttapacchimacittaṃ uppajjissati tesaṃ somanassindriyaṃ uppajjittha, no ca tesaṃ upekkhindriyaṃ uppajjissati. Itaresaṃ tesaṃ somanassindriyañca uppajjittha upekkhindriyañca uppajjissati. </div>
</div>
<div class="q" id="p_35Y10_3785"> <div class="p">
<span class="pN">3785</span>«  Yassa vā pana upekkhindriyaṃ uppajjissati tassa somanassindriyaṃ uppajjitthāti? Āmantā. </div>
</div>
<div class="q" id="p_35Y10_3786"> <div class="p">
<span class="pN">3786</span>»  Yassa somanassindriyaṃ uppajjittha tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3787"> <div class="p">
<span class="pN">3787</span>Pacchimacittasamaṅgīnaṃ tesaṃ somanassindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ somanassindriyañca uppajjittha manindriyañca uppajjissati. </div>
</div>
<div class="q" id="p_35Y10_3788"> <div class="p">
<span class="pN">3788</span>«  Yassa vā pana manindriyaṃ uppajjissati tassa somanassindriyaṃ uppajjitthāti? Āmantā. (Somanassindriyamūlakaṃ.) </div>
</div>
<div class="q" id="p_35Y10_3789"> <div class="divNumber">410.</div> <div class="p">
<span class="pN">3789</span>»  Yassa upekkhindriyaṃ uppajjittha tassa saddhindriyaṃ…pe…  paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3790"> <div class="p">
<span class="pN">3790</span>Pacchimacittasamaṅgīnaṃ tesaṃ upekkhindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ upekkhindriyañca uppajjittha manindriyañca uppajjissati. </div>
</div>
<div class="q" id="p_35Y10_3791"> <div class="p">
<span class="pN">3791</span>«  Yassa vā pana manindriyaṃ uppajjissati tassa upekkhindriyaṃ uppajjitthāti? Āmantā. (Upekkhindriyamūlakaṃ.) </div>
</div>
<div class="q" id="p_35Y10_3792"> <div class="divNumber">411.</div> <div class="p">
<span class="pN">3792</span>»  Yassa saddhindriyaṃ uppajjittha tassa paññindriyaṃ…pe…  manindriyaṃ uppajjissatīti? </div>
</div>
<div class="q" id="p_35Y10_3793"> <div class="p">
<span class="pN">3793</span>Pacchimacittasamaṅgīnaṃ tesaṃ saddhindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ saddhindriyañca uppajjittha manindriyañca uppajjissati. </div>
</div>
<div class="q" id="p_35Y10_3794"> <div class="p">
<span class="pN">3794</span>«  Yassa vā pana manindriyaṃ uppajjissati tassa saddhindriyaṃ uppajjitthāti? Āmantā. (Saddhindriyamūlakaṃ.) </div>
</div>
<div class="q" id="p_35Y10_3795"> <div class="divNumber">412.</div> <div class="p">
<span class="pN">3795</span>»  Yassa paññindriyaṃ uppajjittha tassa manindriyaṃ uppajjissatīti? </div>
</div>
<div class="q" id="p_35Y10_3796"> <div class="p">
<span class="pN">3796</span>Pacchimacittasamaṅgīnaṃ tesaṃ paññindriyaṃ uppajjittha, no ca tesaṃ manindriyaṃ uppajjissati. Itaresaṃ tesaṃ paññindriyañca uppajjittha manindriyañca uppajjissati. </div>
</div>
<div class="q" id="p_35Y10_3797"> <div class="p">
<span class="pN">3797</span>«  Yassa vā pana manindriyaṃ uppajjissati tassa paññindriyaṃ uppajjitthāti? Āmantā. (Paññindriyamūlakaṃ.) </div>
</div>
</div>
