<div>
<div class="b">
<a href="/">Home</a> » <a href="/tipitaka/35Y10">35Y10 Indriyayamakapāḷi</a> » <a href="/tipitaka/35Y10/2">2 Pavattivāra</a> » <a href="/tipitaka/35Y10/2/2.1">2.1 Uppādavāra</a> » <a href="/tipitaka/35Y10/2/2.1/2.1.3">2.1.3 Anāgatavāra</a>
</div>
<div class="i">2.1.3.5 Paccanīkaokāsa</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Paccanīkaokāsa</div>
<div class="q" id="p_35Y10_2772"> <div class="divNumber">317.</div> <div class="p">
<span class="pN">2772</span>»  Yattha cakkhundriyaṃ na uppajjissati tattha sotindriyaṃ na uppajjissatīti? Āmantā. </div>
</div>
<div class="q" id="p_35Y10_2773"> <div class="p">
<span class="pN">2773</span>«  Yattha vā pana sotindriyaṃ na uppajjissati tattha cakkhundriyaṃ na uppajjissatīti? Āmantā. </div>
</div>
<div class="q" id="p_35Y10_2774"> <div class="p">
<span class="pN">2774</span>»  Yattha cakkhundriyaṃ na uppajjissati tattha ghānindriyaṃ na uppajjissatīti? Āmantā. </div>
</div>
<div class="q" id="p_35Y10_2775"> <div class="p">
<span class="pN">2775</span>«  Yattha vā pana ghānindriyaṃ na uppajjissati tattha cakkhundriyaṃ na uppajjissatīti? </div>
</div>
<div class="q" id="p_35Y10_2776"> <div class="p">
<span class="pN">2776</span>Rūpāvacare tattha ghānindriyaṃ na uppajjissati, no ca tattha cakkhundriyaṃ na uppajjissati. Asaññasatte arūpe tattha ghānindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2777"> <div class="p">
<span class="pN">2777</span>»  Yattha cakkhundriyaṃ na uppajjissati tattha itthindriyaṃ…pe…  purisindriyaṃ na uppajjissatīti? Āmantā. </div>
</div>
<div class="q" id="p_35Y10_2778"> <div class="p">
<span class="pN">2778</span>«  Yattha vā pana purisindriyaṃ na uppajjissati tattha cakkhundriyaṃ na uppajjissatīti? </div>
</div>
<div class="q" id="p_35Y10_2779"> <div class="p">
<span class="pN">2779</span>Rūpāvacare tattha purisindriyaṃ na uppajjissati, no ca tattha cakkhundriyaṃ na uppajjissati. Asaññasatte arūpe tattha purisindriyañca na uppajjissati cakkhundriyañca na uppajjissati. </div>
</div>
<div class="q" id="p_35Y10_2780"> <div class="p">
<span class="pN">2780</span>»  Yattha cakkhundriyaṃ na uppajjissati tattha jīvitindriyaṃ na uppajjissatīti? Uppajjissati. </div>
</div>
<div class="q" id="p_35Y10_2781"> <div class="p">
<span class="pN">2781</span>«  Yattha vā pana jīvitindriyaṃ na uppajjissati tattha cakkhundriyaṃ na uppajjissatīti? Natthi. </div>
</div>
<div class="q" id="p_35Y10_2782"> <div class="p">
<span class="pN">2782</span>»  Yattha cakkhundriyaṃ na uppajjissati tattha somanassindriyaṃ na uppajjissatīti? Āmantā. </div>
</div>
<div class="q" id="p_35Y10_2783"> <div class="p">
<span class="pN">2783</span>«  Yattha vā pana somanassindriyaṃ na uppajjissati tattha cakkhundriyaṃ na uppajjissatīti? Āmantā. </div>
</div>
<div class="q" id="p_35Y10_2784"> <div class="p">
<span class="pN">2784</span>»  Yattha cakkhundriyaṃ na uppajjissati tattha upekkhindriyaṃ na uppajjissatīti? </div>
</div>
<div class="q" id="p_35Y10_2785"> <div class="p">
<span class="pN">2785</span>Arūpe tattha cakkhundriyaṃ na uppajjissati, no ca tattha upekkhindriyaṃ na uppajjissati. Asaññasatte tattha cakkhundriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2786"> <div class="p">
<span class="pN">2786</span>«  Yattha vā pana upekkhindriyaṃ na uppajjissati tattha cakkhundriyaṃ na uppajjissatīti? Āmantā. </div>
</div>
<div class="q" id="p_35Y10_2787"> <div class="p">
<span class="pN">2787</span>»  Yattha cakkhundriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? </div>
</div>
<div class="q" id="p_35Y10_2788"> <div class="p">
<span class="pN">2788</span>Arūpe tattha cakkhundriyaṃ na uppajjissati, no ca tattha manindriyaṃ na uppajjissati. Asaññasatte tattha cakkhundriyañca na uppajjissati manindriyañca na uppajjissati. </div>
</div>
<div class="q" id="p_35Y10_2789"> <div class="p">
<span class="pN">2789</span>«  Yattha vā pana manindriyaṃ na uppajjissati tattha cakkhundriyaṃ na uppajjissatīti? Āmantā. (Cakkhundriyamūlakaṃ.) </div>
</div>
<div class="q" id="p_35Y10_2790"> <div class="divNumber">318.</div> <div class="p">
<span class="pN">2790</span>»  Yattha ghānindriyaṃ na uppajjissati tattha itthindriyaṃ…pe…  purisindriyaṃ na uppajjissatīti? Āmantā. </div>
</div>
<div class="q" id="p_35Y10_2791"> <div class="p">
<span class="pN">2791</span>«  Yattha vā pana purisindriyaṃ na uppajjissati tattha ghānindriyaṃ na uppajjissatīti? Āmantā. </div>
</div>
<div class="q" id="p_35Y10_2792"> <div class="p">
<span class="pN">2792</span>»  Yattha ghānindriyaṃ na uppajjissati tattha jīvitindriyaṃ na uppajjissatīti? Uppajjissati. </div>
</div>
<div class="q" id="p_35Y10_2793"> <div class="p">
<span class="pN">2793</span>«  Yattha vā pana jīvitindriyaṃ na uppajjissati tattha ghānindriyaṃ na uppajjissatīti? Natthi. </div>
</div>
<div class="q" id="p_35Y10_2794"> <div class="p">
<span class="pN">2794</span>»  Yattha ghānindriyaṃ na uppajjissati tattha somanassindriyaṃ na uppajjissatīti? </div>
</div>
<div class="q" id="p_35Y10_2795"> <div class="p">
<span class="pN">2795</span>Rūpāvacare tattha ghānindriyaṃ na uppajjissati, no ca tattha somanassindriyaṃ na uppajjissati. Asaññasatte arūpe tattha ghānindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2796"> <div class="p">
<span class="pN">2796</span>«  Yattha vā pana somanassindriyaṃ na uppajjissati tattha ghānindriyaṃ na uppajjissatīti? Āmantā. </div>
</div>
<div class="q" id="p_35Y10_2797"> <div class="p">
<span class="pN">2797</span>»  Yattha ghānindriyaṃ na uppajjissati tattha upekkhindriyaṃ na uppajjissatīti? </div>
</div>
<div class="q" id="p_35Y10_2798"> <div class="p">
<span class="pN">2798</span>Rūpāvacare arūpāvacare tattha ghānindriyaṃ na uppajjissati no ca tattha upekkhindriyaṃ na uppajjissati. Asaññasatte tattha ghānindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2799"> <div class="p">
<span class="pN">2799</span>«  Yattha vā pana upekkhindriyaṃ na uppajjissati tattha ghānindriyaṃ na uppajjissatīti? Āmantā. </div>
</div>
<div class="q" id="p_35Y10_2800"> <div class="p">
<span class="pN">2800</span>»  Yattha ghānindriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? </div>
</div>
<div class="q" id="p_35Y10_2801"> <div class="p">
<span class="pN">2801</span>Rūpāvacare arūpāvacare tattha ghānindriyaṃ na uppajjissati, no ca tattha manindriyaṃ na uppajjissati. Asaññasatte tattha ghānindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2802"> <div class="p">
<span class="pN">2802</span>«  Yattha vā pana manindriyaṃ na uppajjissati tattha ghānindriyaṃ na uppajjissatīti? Āmantā. (Ghānindriyamūlakaṃ.) </div>
</div>
<div class="q" id="p_35Y10_2803"> <div class="divNumber">319.</div> <div class="p">
<span class="pN">2803</span>»  Yattha itthindriyaṃ na uppajjissati tattha purisindriyaṃ na uppajjissatīti? Āmantā. </div>
</div>
<div class="q" id="p_35Y10_2804"> <div class="p">
<span class="pN">2804</span>«  Yattha vā pana purisindriyaṃ na uppajjissati tattha itthindriyaṃ na uppajjissatīti? Āmantā…pe… . </div>
</div>
<div class="q" id="p_35Y10_2805"> <div class="divNumber">320.</div> <div class="p">
<span class="pN">2805</span>»  Yattha purisindriyaṃ na uppajjissati tattha jīvitindriyaṃ na uppajjissatīti? Uppajjissati. </div>
</div>
<div class="q" id="p_35Y10_2806"> <div class="p">
<span class="pN">2806</span>«  Yattha vā pana jīvitindriyaṃ na uppajjissati tattha purisindriyaṃ na uppajjissatīti? Natthi. </div>
</div>
<div class="q" id="p_35Y10_2807"> <div class="p">
<span class="pN">2807</span>»  Yattha purisindriyaṃ na uppajjissati tattha somanassindriyaṃ na uppajjissatīti? </div>
</div>
<div class="q" id="p_35Y10_2808"> <div class="p">
<span class="pN">2808</span>Rūpāvacare tattha purisindriyaṃ na uppajjissati, no ca tattha somanassindriyaṃ na uppajjissati. Asaññasatte arūpe tattha purisindriyañca na uppajjissati somanassindriyañca na uppajjissati. </div>
</div>
<div class="q" id="p_35Y10_2809"> <div class="p">
<span class="pN">2809</span>«  Yattha vā pana somanassindriyaṃ na uppajjissati tattha purisindriyaṃ na uppajjissatīti? Āmantā. </div>
</div>
<div class="q" id="p_35Y10_2810"> <div class="p">
<span class="pN">2810</span>»  Yattha purisindriyaṃ na uppajjissati tattha upekkhindriyaṃ na uppajjissatīti? </div>
</div>
<div class="q" id="p_35Y10_2811"> <div class="p">
<span class="pN">2811</span>Rūpāvacare arūpāvacare tattha purisindriyaṃ na uppajjissati, no ca tattha upekkhindriyaṃ na uppajjissati. Asaññasatte tattha purisindriyañca na uppajjissati upekkhindriyañca na uppajjissati. </div>
</div>
<div class="q" id="p_35Y10_2812"> <div class="p">
<span class="pN">2812</span>«  Yattha vā pana upekkhindriyaṃ na uppajjissati tattha purisindriyaṃ na uppajjissatīti? Āmantā. </div>
</div>
<div class="q" id="p_35Y10_2813"> <div class="p">
<span class="pN">2813</span>»  Yattha purisindriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? </div>
</div>
<div class="q" id="p_35Y10_2814"> <div class="p">
<span class="pN">2814</span>Rūpāvacare arūpāvacare tattha purisindriyaṃ na uppajjissati, no ca tattha manindriyaṃ na uppajjissati. Asaññasatte tattha purisindriyañca na uppajjissati manindriyañca na uppajjissati. </div>
</div>
<div class="q" id="p_35Y10_2815"> <div class="p">
<span class="pN">2815</span>«  Yattha vā pana manindriyaṃ na uppajjissati tattha purisindriyaṃ na uppajjissatīti? Āmantā. (Purisindriyamūlakaṃ.) </div>
</div>
<div class="q" id="p_35Y10_2816"> <div class="divNumber">321.</div> <div class="p">
<span class="pN">2816</span>»  Yattha jīvitindriyaṃ na uppajjissati tattha somanassindriyaṃ na uppajjissatīti? Natthi. </div>
</div>
<div class="q" id="p_35Y10_2817"> <div class="p">
<span class="pN">2817</span>«  Yattha vā pana somanassindriyaṃ na uppajjissati tattha jīvitindriyaṃ na uppajjissatīti? Uppajjissati. </div>
</div>
<div class="q" id="p_35Y10_2818"> <div class="p">
<span class="pN">2818</span>»  Yattha jīvitindriyaṃ na uppajjissati tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjissatīti? Natthi. </div>
</div>
<div class="q" id="p_35Y10_2819"> <div class="p">
<span class="pN">2819</span>«  Yattha vā pana manindriyaṃ na uppajjissati tattha jīvitindriyaṃ na uppajjissatīti? Uppajjissati. (Jīvitindriyamūlakaṃ.) </div>
</div>
<div class="q" id="p_35Y10_2820"> <div class="divNumber">322.</div> <div class="p">
<span class="pN">2820</span>»  Yattha somanassindriyaṃ na uppajjissati tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjissatīti? Āmantā. </div>
</div>
<div class="q" id="p_35Y10_2821"> <div class="p">
<span class="pN">2821</span>«  Yattha vā pana manindriyaṃ na uppajjissati tattha somanassindriyaṃ na uppajjissatīti? Āmantā. (Somanassindriyamūlakaṃ.) </div>
</div>
<div class="q" id="p_35Y10_2822"> <div class="divNumber">323.</div> <div class="p">
<span class="pN">2822</span>»  Yattha upekkhindriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? Āmantā. </div>
</div>
<div class="q" id="p_35Y10_2823"> <div class="p">
<span class="pN">2823</span>«  Yattha vā pana manindriyaṃ na uppajjissati tattha upekkhindriyaṃ na uppajjissatīti? Āmantā. (Upekkhindriyamūlakaṃ.) </div>
</div>
<div class="q" id="p_35Y10_2824"> <div class="divNumber">324.</div> <div class="p">
<span class="pN">2824</span>»  Yattha saddhindriyaṃ na uppajjissati tattha paññindriyaṃ…pe…  manindriyaṃ na uppajjissatīti? Āmantā. </div>
</div>
<div class="q" id="p_35Y10_2825"> <div class="p">
<span class="pN">2825</span>«  Yattha vā pana manindriyaṃ na uppajjissati tattha saddhindriyaṃ na uppajjissatīti? Āmantā. (Saddhindriyamūlakaṃ.) </div>
</div>
<div class="q" id="p_35Y10_2826"> <div class="divNumber">325.</div> <div class="p">
<span class="pN">2826</span>»  Yattha paññindriyaṃ na uppajjissati tattha manindriyaṃ na uppajjissatīti? Āmantā. </div>
</div>
<div class="q" id="p_35Y10_2827"> <div class="p">
<span class="pN">2827</span>«  Yattha vā pana manindriyaṃ na uppajjissati tattha paññindriyaṃ na uppajjissatīti? Āmantā. (Paññindriyamūlakaṃ.) </div>
</div>
</div>
