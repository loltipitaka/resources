<div>
<div class="b">
<a href="/">Home</a> » <a href="/tipitaka/13S3">13S3 Khandhavaggasaṃyuttapāḷi</a> » <a href="/tipitaka/13S3/11">11 Valāhakasaṃyutta</a> » <a href="/tipitaka/13S3/11/11.1">11.1 Valāhakavagga</a>
</div>
<div class="i">11.1.56 Vātavalāhakasutta</div>
<div class="h">Valāhakasaṃyutta</div>
<div class="h">Valāhakavagga</div>
<div class="h">Vātavalāhakasutta</div>
<div class="q" id="p_13S3_1230"> <div class="divNumber">605.</div> <div class="p">
<span class="pN">1230</span>Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yenekadā vāto hotī”ti? “Santi, bhikkhu, vātavalāhakā nāma devā. Tesaṃ yadā evaṃ hoti—  ‘yannūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya vāto hoti. Ayaṃ kho, bhikkhu, hetu, ayaṃ paccayo, yenekadā vāto hotī”ti. Chappaññāsamaṃ. </div>
</div>
</div>
