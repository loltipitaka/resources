<div>
<div class="b">
<a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/1">1 Mahāvibhaṅga</a> » <a href="/tipitaka/2V/1/1.7">1.7 Sekhiyakaṇḍa</a> » <a href="/tipitaka/2V/1/1.7/1.7.7">1.7.7 Pādukavagga</a>
</div>
<div class="i">1.7.7.8 Chamāsikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Pādukavagga
</div>
<div class="h">
Chamāsikkhāpada
</div>
<div class="q" id="p_2V_2040">
<div class="divNumber">
645.
</div>
<div class="p">
<span class="pN">2040</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū chamāyaṃ nisīditvā āsane nisinnassa dhammaṃ desenti…pe… .
</div>
</div>
<div class="q" id="p_2V_2041">
<div class="p">
<span class="pN">2041</span><span class="bold">“Na chamāyaṃ nisīditvā āsane nisinnassa agilānassa dhammaṃ desessāmīti sikkhā karaṇīyā”</span>ti. (<span class="italic">68</span>:<span class="bold">213</span>)
</div>
</div>
<div class="q" id="p_2V_2042">
<div class="p">
<span class="pN">2042</span>Na chamāyaṃ nisīditvā āsane nisinnassa agilānassa dhammo desetabbo. Yo anādariyaṃ paṭicca chamāyaṃ nisīditvā āsane nisinnassa agilānassa dhammaṃ deseti, āpatti dukkaṭassa.
</div>
</div>
<div class="q" id="p_2V_2043">
<div class="p">
<span class="pN">2043</span>Anāpatti—  asañcicca…pe…  ādikammikassāti.
</div>
</div>
<div class="CENTER" id="p_2V_2044">
<span class="pN">2044</span>Aṭṭhamasikkhāpadaṃ niṭṭhitaṃ.
</div>
</div>
