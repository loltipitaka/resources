<div>
<div class="b">
<a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/1">1 Mahāvibhaṅga</a> » <a href="/tipitaka/2V/1/1.7">1.7 Sekhiyakaṇḍa</a> » <a href="/tipitaka/2V/1/1.7/1.7.7">1.7.7 Pādukavagga</a>
</div>
<div class="i">1.7.7.14 Hariteuccārasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Pādukavagga
</div>
<div class="h">
Hariteuccārasikkhāpada
</div>
<div class="q" id="p_2V_2077">
<div class="divNumber">
652.
</div>
<div class="p">
<span class="pN">2077</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū harite uccārampi passāvampi kheḷampi karonti…pe… .
</div>
</div>
<div class="q" id="p_2V_2078">
<div class="p">
<span class="pN">2078</span><span class="bold">“Na harite agilāno uccāraṃ vā passāvaṃ vā kheḷaṃ vā karissāmīti sikkhā karaṇīyā”</span>ti. (<span class="italic">74</span>:<span class="bold">219</span>)
</div>
</div>
<div class="q" id="p_2V_2079">
<div class="p">
<span class="pN">2079</span>Na harite agilānena uccāro vā passāvo vā kheḷo vā kātabbo. Yo anādariyaṃ paṭicca harite agilāno uccāraṃ vā passāvaṃ vā kheḷaṃ vā karoti, āpatti dukkaṭassa.
</div>
</div>
<div class="q" id="p_2V_2080">
<div class="p">
<span class="pN">2080</span>Anāpatti—  asañcicca, assatiyā, ajānantassa, gilānassa, appaharite kato haritaṃ ottharati, āpadāsu, ummattakassa, ādikammikassāti.
</div>
</div>
<div class="CENTER" id="p_2V_2081">
<span class="pN">2081</span>Cuddasamasikkhāpadaṃ niṭṭhitaṃ.
</div>
</div>
