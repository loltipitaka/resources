<div>
<div class="b">
<a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/1">1 Mahāvibhaṅga</a> » <a href="/tipitaka/2V/1/1.7">1.7 Sekhiyakaṇḍa</a> » <a href="/tipitaka/2V/1/1.7/1.7.3">1.7.3 Khambhakatavagga</a>
</div>
<div class="i">1.7.3.7 Sakkaccapaṭiggahaṇasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Khambhakatavagga
</div>
<div class="h">
Sakkaccapaṭiggahaṇasikkhāpada
</div>
<div class="q" id="p_2V_1815">
<div class="divNumber">
602.
</div>
<div class="p">
<span class="pN">1815</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū asakkaccaṃ piṇḍapātaṃ paṭiggaṇhanti chaḍḍetukāmā viya…pe… .
</div>
</div>
<div class="q" id="p_2V_1816">
<div class="p">
<span class="pN">1816</span><span class="bold">“Sakkaccaṃ piṇḍapātaṃ paṭiggahessāmīti sikkhā karaṇīyā”</span>ti. (<span class="italic">27</span>:<span class="bold">172</span>)
</div>
</div>
<div class="q" id="p_2V_1817">
<div class="p">
<span class="pN">1817</span>Sakkaccaṃ piṇḍapāto paṭiggahetabbo. Yo anādariyaṃ paṭicca asakkaccaṃ piṇḍapātaṃ paṭiggaṇhāti chaḍḍetukāmo viya, āpatti dukkaṭassa.
</div>
</div>
<div class="q" id="p_2V_1818">
<div class="p">
<span class="pN">1818</span>Anāpatti— asañcicca…pe… ādikammikassāti.
</div>
</div>
<div class="CENTER" id="p_2V_1819">
<span class="pN">1819</span>Sattamasikkhāpadaṃ niṭṭhitaṃ.
</div>
</div>
