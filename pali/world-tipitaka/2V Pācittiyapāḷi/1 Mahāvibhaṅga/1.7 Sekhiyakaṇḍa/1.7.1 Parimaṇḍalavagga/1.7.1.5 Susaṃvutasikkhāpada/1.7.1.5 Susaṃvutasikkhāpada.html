<div>
<div class="b">
<a href="/">Home</a> » <a href="/tipitaka/2V">2V Pācittiyapāḷi</a> » <a href="/tipitaka/2V/1">1 Mahāvibhaṅga</a> » <a href="/tipitaka/2V/1/1.7">1.7 Sekhiyakaṇḍa</a> » <a href="/tipitaka/2V/1/1.7/1.7.1">1.7.1 Parimaṇḍalavagga</a>
</div>
<div class="i">1.7.1.5 Susaṃvutasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Parimaṇḍalavagga
</div>
<div class="h">
Susaṃvutasikkhāpada
</div>
<div class="q" id="p_2V_1705">
<div class="divNumber">
580.
</div>
<div class="p">
<span class="pN">1705</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū hatthampi pādampi kīḷāpentā antaraghare gacchanti…pe… .
</div>
</div>
<div class="q" id="p_2V_1706">
<div class="p">
<span class="pN">1706</span><span class="bold">“Susaṃvuto antaraghare gamissāmīti sikkhā karaṇīyā”</span>ti. (<span class="italic">5</span>:<span class="bold">150</span>)
</div>
</div>
<div class="q" id="p_2V_1707">
<div class="p">
<span class="pN">1707</span>Susaṃvutena antaraghare gantabbaṃ. Yo anādariyaṃ paṭicca hatthaṃ vā pādaṃ vā kīḷāpento antaraghare gacchati, āpatti dukkaṭassa.
</div>
</div>
<div class="q" id="p_2V_1708">
<div class="p">
<span class="pN">1708</span>Anāpatti—  asañcicca, assatiyā, ajānantassa, gilānassa, ummattakassa, ādikammikassāti.
</div>
</div>
<div class="CENTER" id="p_2V_1709">
<span class="pN">1709</span>Pañcamasikkhāpadaṃ niṭṭhitaṃ.
</div>
</div>
