<div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/7">7 Sattakanipāta</a> » <a href="/tipitaka/22J/7/7.2">7.2 Gandhāravagga</a>
</div>
<div class="i">7.2.2 Mahākapijātaka</div>
<div class="h">Sattakanipāta</div>
<div class="h">Gandhāravagga</div>
<div class="h">Mahākapijātaka</div>
<div class="q" id="p_22J_1580"> <div class="divNumber">83.</div> <div class="p"> <table class="singleColumn"> <tr> <td> <div class="pN">1580</div> <div class="G">“Attānaṃ saṅkamaṃ katvā,</div> </td> </tr> <tr> <td> <div class="G">Yo sotthiṃ samatārayi;</div> </td> </tr> <tr> <td> <div class="G">Kiṃ tvaṃ tesaṃ kime tuyhaṃ,</div> </td> </tr> <tr> <td> <div class="G">Honti ete mahākapi”.</div> </td> </tr> </table> </div>
</div>
<div class="q" id="p_22J_1581"> <div class="divNumber">84.</div> <div class="p"> <table class="singleColumn"> <tr> <td> <div class="pN">1581</div> <div class="G">“Rājāhaṃ issaro tesaṃ,</div> </td> </tr> <tr> <td> <div class="G">yūthassa parihārako;</div> </td> </tr> <tr> <td> <div class="G">Tesaṃ sokaparetānaṃ,</div> </td> </tr> <tr> <td> <div class="G">bhītānaṃ te arindama.</div> </td> </tr> </table> </div>
</div>
<div class="q" id="p_22J_1582"> <div class="divNumber">85.</div> <div class="p"> <table class="singleColumn"> <tr> <td> <div class="pN">1582</div> <div class="G">Ullaṅghayitvā attānaṃ,</div> </td> </tr> <tr> <td> <div class="G">vissaṭṭhadhanuno sataṃ;</div> </td> </tr> <tr> <td> <div class="G">Tato aparapādesu,</div> </td> </tr> <tr> <td> <div class="G">daḷhaṃ bandhaṃ latāguṇaṃ.</div> </td> </tr> </table> </div>
</div>
<div class="q" id="p_22J_1583"> <div class="divNumber">86.</div> <div class="p"> <table class="singleColumn"> <tr> <td> <div class="pN">1583</div> <div class="G">Chinnabbhamiva vātena,</div> </td> </tr> <tr> <td> <div class="G">Nuṇṇo rukkhaṃ upāgamiṃ;</div> </td> </tr> <tr> <td> <div class="G">Sohaṃ appabhavaṃ tattha,</div> </td> </tr> <tr> <td> <div class="G">Sākhaṃ hatthehi aggahiṃ.</div> </td> </tr> </table> </div>
</div>
<div class="q" id="p_22J_1584"> <div class="divNumber">87.</div> <div class="p"> <table class="singleColumn"> <tr> <td> <div class="pN">1584</div> <div class="G">Taṃ maṃ viyāyataṃ santaṃ,</div> </td> </tr> <tr> <td> <div class="G">sākhāya ca latāya ca;</div> </td> </tr> <tr> <td> <div class="G">Samanukkamantā pādehi,</div> </td> </tr> <tr> <td> <div class="G">sotthiṃ sākhāmigā gatā.</div> </td> </tr> </table> </div>
</div>
<div class="q" id="p_22J_1585"> <div class="divNumber">88.</div> <div class="p"> <table class="singleColumn"> <tr> <td> <div class="pN">1585</div> <div class="G">Taṃ maṃ na tapate bandho,</div> </td> </tr> <tr> <td> <div class="G">mato me na tapessati;</div> </td> </tr> <tr> <td> <div class="G">Sukhamāharitaṃ tesaṃ,</div> </td> </tr> <tr> <td> <div class="G">yesaṃ rajjamakārayiṃ.</div> </td> </tr> </table> </div>
</div>
<div class="q" id="p_22J_1586"> <div class="divNumber">89.</div> <div class="p"> <table class="singleColumn"> <tr> <td> <div class="pN">1586</div> <div class="G">Esā te upamā rāja,</div> </td> </tr> <tr> <td> <div class="G">taṃ suṇohi arindama;</div> </td> </tr> <tr> <td> <div class="G">Raññā raṭṭhassa yoggassa,</div> </td> </tr> <tr> <td> <div class="G">balassa nigamassa ca;</div> </td> </tr> <tr> <td> <div class="G">Sabbesaṃ sukhameṭṭhabbaṃ,</div> </td> </tr> <tr> <td> <div class="G">khattiyena pajānatā”ti.</div> </td> </tr> </table> </div>
</div>
<div class="CENTER" id="p_22J_1587">
<span class="pN">1587</span>Mahākapijātakaṃ dutiyaṃ.</div>
</div>
