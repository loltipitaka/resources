<div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/4">4 Catukkanipāta</a> » <a href="/tipitaka/22J/4/4.5">4.5 Cūḷakuṇālavagga</a>
</div>
<div class="i">4.5.8 Araññajātaka</div>
<div class="h">Catukkanipāta</div>
<div class="h">Cūḷakuṇālavagga</div>
<div class="h">Araññajātaka</div>
<div class="q" id="p_22J_1126"> <div class="divNumber">189.</div> <div class="p"> <table class="singleColumn"> <tr> <td> <div class="pN">1126</div> <div class="G">“Araññā gāmamāgamma,</div> </td> </tr> <tr> <td> <div class="G">kiṃsīlaṃ kiṃvataṃ ahaṃ;</div> </td> </tr> <tr> <td> <div class="G">Purisaṃ tāta seveyyaṃ,</div> </td> </tr> <tr> <td> <div class="G">taṃ me akkhāhi pucchito”.</div> </td> </tr> </table> </div>
</div>
<div class="q" id="p_22J_1127"> <div class="divNumber">190.</div> <div class="p"> <table class="singleColumn"> <tr> <td> <div class="pN">1127</div> <div class="G">“Yo taṃ vissāsaye tāta,</div> </td> </tr> <tr> <td> <div class="G">vissāsañca khameyya te;</div> </td> </tr> <tr> <td> <div class="G">Sussūsī ca titikkhī ca,</div> </td> </tr> <tr> <td> <div class="G">taṃ bhajehi ito gato.</div> </td> </tr> </table> </div>
</div>
<div class="q" id="p_22J_1128"> <div class="divNumber">191.</div> <div class="p"> <table class="singleColumn"> <tr> <td> <div class="pN">1128</div> <div class="G">Yassa kāyena vācāya,</div> </td> </tr> <tr> <td> <div class="G">manasā natthi dukkaṭaṃ;</div> </td> </tr> <tr> <td> <div class="G">Urasīva patiṭṭhāya,</div> </td> </tr> <tr> <td> <div class="G">taṃ bhajehi ito gato.</div> </td> </tr> </table> </div>
</div>
<div class="q" id="p_22J_1129"> <div class="divNumber">192.</div> <div class="p"> <table class="singleColumn"> <tr> <td> <div class="pN">1129</div> <div class="G">Haliddirāgaṃ kapicittaṃ,</div> </td> </tr> <tr> <td> <div class="G">purisaṃ rāgavirāginaṃ;</div> </td> </tr> <tr> <td> <div class="G">Tādisaṃ tāta mā sevi,</div> </td> </tr> <tr> <td> <div class="G">nimmanussampi ce siyā”ti.</div> </td> </tr> </table> </div>
</div>
<div class="CENTER" id="p_22J_1130">
<span class="pN">1130</span>Araññajātakaṃ aṭṭhamaṃ.</div>
</div>
