<div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/8">8 Aṭṭhakanipāta</a> » <a href="/tipitaka/22J/8/8.1">8.1 Kaccānivagga</a>
</div>
<div class="i">8.1.6 Cetiyajātaka</div>
<div class="h">Aṭṭhakanipāta</div>
<div class="h">Kaccānivagga</div>
<div class="h">Cetiyajātaka</div>
<div class="q" id="p_22J_1722"> <div class="divNumber">45.</div> <div class="p"> <table class="singleColumn"> <tr> <td> <div class="pN">1722</div> <div class="G">“Dhammo have hato hanti,</div> </td> </tr> <tr> <td> <div class="G">Nāhato hanti kiñcanaṃ;</div> </td> </tr> <tr> <td> <div class="G">Tasmā hi dhammaṃ na hane,</div> </td> </tr> <tr> <td> <div class="G">Mā tvaṃ dhammo hato hani. (1)</div> </td> </tr> </table> </div>
</div>
<div class="q" id="p_22J_1723"> <div class="divNumber">46.</div> <div class="p"> <table class="singleColumn"> <tr> <td> <div class="pN">1723</div> <div class="G">Alikaṃ bhāsamānassa,</div> </td> </tr> <tr> <td> <div class="G">apakkamanti devatā;</div> </td> </tr> <tr> <td> <div class="G">Pūtikañca mukhaṃ vāti,</div> </td> </tr> <tr> <td> <div class="G">sakaṭṭhānā ca dhaṃsati;</div> </td> </tr> <tr> <td> <div class="G">Yo jānaṃ pucchito pañhaṃ,</div> </td> </tr> <tr> <td> <div class="G">aññathā naṃ viyākare.</div> </td> </tr> </table> </div>
</div>
<div class="q" id="p_22J_1724"> <div class="divNumber">47.</div> <div class="p"> <table class="singleColumn"> <tr> <td> <div class="pN">1724</div> <div class="G">Sace hi saccaṃ bhaṇasi,</div> </td> </tr> <tr> <td> <div class="G">hohi rāja yathā pure;</div> </td> </tr> <tr> <td> <div class="G">Musā ce bhāsase rāja,</div> </td> </tr> <tr> <td> <div class="G">bhūmiyaṃ tiṭṭha cetiya. (2)</div> </td> </tr> </table> </div>
</div>
<div class="q" id="p_22J_1725"> <div class="divNumber">48.</div> <div class="p"> <table class="singleColumn"> <tr> <td> <div class="pN">1725</div> <div class="G">Akāle vassatī tassa,</div> </td> </tr> <tr> <td> <div class="G">kāle tassa na vassati;</div> </td> </tr> <tr> <td> <div class="G">Yo jānaṃ pucchito pañhaṃ,</div> </td> </tr> <tr> <td> <div class="G">aññathā naṃ viyākare.</div> </td> </tr> </table> </div>
</div>
<div class="q" id="p_22J_1726"> <div class="divNumber">49.</div> <div class="p"> <table class="singleColumn"> <tr> <td> <div class="pN">1726</div> <div class="G">Sace hi saccaṃ bhaṇasi,</div> </td> </tr> <tr> <td> <div class="G">hohi rāja yathā pure;</div> </td> </tr> <tr> <td> <div class="G">Musā ce bhāsase rāja,</div> </td> </tr> <tr> <td> <div class="G">bhūmiṃ pavisa cetiya. (3)</div> </td> </tr> </table> </div>
</div>
<div class="q" id="p_22J_1727"> <div class="divNumber">50.</div> <div class="p"> <table class="singleColumn"> <tr> <td> <div class="pN">1727</div> <div class="G">Jivhā tassa dvidhā hoti,</div> </td> </tr> <tr> <td> <div class="G">uragasseva disampati;</div> </td> </tr> <tr> <td> <div class="G">Yo jānaṃ pucchito pañhaṃ,</div> </td> </tr> <tr> <td> <div class="G">aññathā naṃ viyākare.</div> </td> </tr> </table> </div>
</div>
<div class="q" id="p_22J_1728"> <div class="divNumber">51.</div> <div class="p"> <table class="singleColumn"> <tr> <td> <div class="pN">1728</div> <div class="G">Sace hi saccaṃ bhaṇasi,</div> </td> </tr> <tr> <td> <div class="G">hohi rāja yathā pure;</div> </td> </tr> <tr> <td> <div class="G">Musā ce bhāsase rāja,</div> </td> </tr> <tr> <td> <div class="G">bhiyyo pavisa cetiya. (4)</div> </td> </tr> </table> </div>
</div>
<div class="q" id="p_22J_1729"> <div class="divNumber">52.</div> <div class="p"> <table class="singleColumn"> <tr> <td> <div class="pN">1729</div> <div class="G">Jivhā tassa na bhavati,</div> </td> </tr> <tr> <td> <div class="G">macchasseva disampati;</div> </td> </tr> <tr> <td> <div class="G">Yo jānaṃ pucchito pañhaṃ,</div> </td> </tr> <tr> <td> <div class="G">aññathā naṃ viyākare.</div> </td> </tr> </table> </div>
</div>
<div class="q" id="p_22J_1730"> <div class="divNumber">53.</div> <div class="p"> <table class="singleColumn"> <tr> <td> <div class="pN">1730</div> <div class="G">Sace hi saccaṃ bhaṇasi,</div> </td> </tr> <tr> <td> <div class="G">hohi rāja yathā pure;</div> </td> </tr> <tr> <td> <div class="G">Musā ce bhāsase rāja,</div> </td> </tr> <tr> <td> <div class="G">bhiyyo pavisa cetiya. (5)</div> </td> </tr> </table> </div>
</div>
<div class="q" id="p_22J_1731"> <div class="divNumber">54.</div> <div class="p"> <table class="singleColumn"> <tr> <td> <div class="pN">1731</div> <div class="G">Thiyova tassa jāyanti,</div> </td> </tr> <tr> <td> <div class="G">na pumā jāyare kule;</div> </td> </tr> <tr> <td> <div class="G">Yo jānaṃ pucchito pañhaṃ,</div> </td> </tr> <tr> <td> <div class="G">aññathā naṃ viyākare.</div> </td> </tr> </table> </div>
</div>
<div class="q" id="p_22J_1732"> <div class="divNumber">55.</div> <div class="p"> <table class="singleColumn"> <tr> <td> <div class="pN">1732</div> <div class="G">Sace hi saccaṃ bhaṇasi,</div> </td> </tr> <tr> <td> <div class="G">hohi rāja yathā pure;</div> </td> </tr> <tr> <td> <div class="G">Musā ce bhāsase rāja,</div> </td> </tr> <tr> <td> <div class="G">bhiyyo pavisa cetiya. (6)</div> </td> </tr> </table> </div>
</div>
<div class="q" id="p_22J_1733"> <div class="divNumber">56.</div> <div class="p"> <table class="singleColumn"> <tr> <td> <div class="pN">1733</div> <div class="G">Puttā tassa na bhavanti,</div> </td> </tr> <tr> <td> <div class="G">pakkamanti disodisaṃ;</div> </td> </tr> <tr> <td> <div class="G">Yo jānaṃ pucchito pañhaṃ,</div> </td> </tr> <tr> <td> <div class="G">aññathā naṃ viyākare.</div> </td> </tr> </table> </div>
</div>
<div class="q" id="p_22J_1734"> <div class="divNumber">57.</div> <div class="p"> <table class="singleColumn"> <tr> <td> <div class="pN">1734</div> <div class="G">Sace hi saccaṃ bhaṇasi,</div> </td> </tr> <tr> <td> <div class="G">hohi rāja yathā pure;</div> </td> </tr> <tr> <td> <div class="G">Musā ce bhāsase rāja,</div> </td> </tr> <tr> <td> <div class="G">bhiyyo pavisa cetiya”. (7)</div> </td> </tr> </table> </div>
</div>
<div class="q" id="p_22J_1735"> <div class="divNumber">58.</div> <div class="p"> <table class="singleColumn"> <tr> <td> <div class="pN">1735</div> <div class="G">“Sa rājā isinā satto,</div> </td> </tr> <tr> <td> <div class="G">antalikkhacaro pure;</div> </td> </tr> <tr> <td> <div class="G">Pāvekkhi pathaviṃ cecco,</div> </td> </tr> <tr> <td> <div class="G">hīnatto patva pariyāyaṃ.</div> </td> </tr> </table> </div>
</div>
<div class="q" id="p_22J_1736"> <div class="divNumber">59.</div> <div class="p"> <table class="singleColumn"> <tr> <td> <div class="pN">1736</div> <div class="G">Tasmā hi chandāgamanaṃ,</div> </td> </tr> <tr> <td> <div class="G">Nappasaṃsanti paṇḍitā;</div> </td> </tr> <tr> <td> <div class="G">Aduṭṭhacitto bhāseyya,</div> </td> </tr> <tr> <td> <div class="G">Giraṃ saccūpasaṃhitanti”. (8)</div> </td> </tr> </table> </div>
</div>
<div class="CENTER" id="p_22J_1737">
<span class="pN">1737</span>Cetiyajātakaṃ chaṭṭhaṃ.</div>
</div>
