<div>
<div class="b">
<a href="/">Home</a> » <a href="/tipitaka/22J">22J Jātakapāḷi</a> » <a href="/tipitaka/22J/8">8 Aṭṭhakanipāta</a> » <a href="/tipitaka/22J/8/8.1">8.1 Kaccānivagga</a>
</div>
<div class="i">8.1.4 Sumaṅgalajātaka</div>
<div class="h">Aṭṭhakanipāta</div>
<div class="h">Kaccānivagga</div>
<div class="h">Sumaṅgalajātaka</div>
<div class="q" id="p_22J_1702"> <div class="divNumber">27.</div> <div class="p"> <table class="singleColumn"> <tr> <td> <div class="pN">1702</div> <div class="G">“Bhusamhi kuddhoti avekkhiyāna,</div> </td> </tr> <tr> <td> <div class="G">Na tāva daṇḍaṃ paṇayeyya issaro;</div> </td> </tr> <tr> <td> <div class="G">Aṭṭhānaso appatirūpamattano,</div> </td> </tr> <tr> <td> <div class="G">Parassa dukkhāni bhusaṃ udīraye.</div> </td> </tr> </table> </div>
</div>
<div class="q" id="p_22J_1703"> <div class="divNumber">28.</div> <div class="p"> <table class="singleColumn"> <tr> <td> <div class="pN">1703</div> <div class="G">Yato ca jāneyya pasādamattano,</div> </td> </tr> <tr> <td> <div class="G">Atthaṃ niyuñjeyya parassa dukkaṭaṃ;</div> </td> </tr> <tr> <td> <div class="G">Tadāyamatthoti sayaṃ avekkhiya,</div> </td> </tr> <tr> <td> <div class="G">Athassa daṇḍaṃ sadisaṃ nivesaye.</div> </td> </tr> </table> </div>
</div>
<div class="q" id="p_22J_1704"> <div class="divNumber">29.</div> <div class="p"> <table class="singleColumn"> <tr> <td> <div class="pN">1704</div> <div class="G">Na cāpi jhāpeti paraṃ na attanaṃ,</div> </td> </tr> <tr> <td> <div class="G">Amucchito yo nayate nayānayaṃ;</div> </td> </tr> <tr> <td> <div class="G">Yo daṇḍadhāro bhavatīdha issaro,</div> </td> </tr> <tr> <td> <div class="G">Sa vaṇṇagutto siriyā na dhaṃsati.</div> </td> </tr> </table> </div>
</div>
<div class="q" id="p_22J_1705"> <div class="divNumber">30.</div> <div class="p"> <table class="singleColumn"> <tr> <td> <div class="pN">1705</div> <div class="G">Ye khattiyā se anisammakārino,</div> </td> </tr> <tr> <td> <div class="G">Paṇenti daṇḍaṃ sahasā pamucchitā;</div> </td> </tr> <tr> <td> <div class="G">Avaṇṇasaṃyutā jahanti jīvitaṃ,</div> </td> </tr> <tr> <td> <div class="G">Ito vimuttāpi ca yanti duggatiṃ.</div> </td> </tr> </table> </div>
</div>
<div class="q" id="p_22J_1706"> <div class="divNumber">31.</div> <div class="p"> <table class="singleColumn"> <tr> <td> <div class="pN">1706</div> <div class="G">Dhamme ca ye ariyappavedite ratā,</div> </td> </tr> <tr> <td> <div class="G">Anuttarā te vacasā manasā kammunā ca;</div> </td> </tr> <tr> <td> <div class="G">Te santisoraccasamādhisaṇṭhitā,</div> </td> </tr> <tr> <td> <div class="G">Vajanti lokaṃ dubhayaṃ tathāvidhā.</div> </td> </tr> </table> </div>
</div>
<div class="q" id="p_22J_1707"> <div class="divNumber">32.</div> <div class="p"> <table class="singleColumn"> <tr> <td> <div class="pN">1707</div> <div class="G">Rājāhamasmi narapamadānamissaro,</div> </td> </tr> <tr> <td> <div class="G">Sacepi kujjhāmi ṭhapemi attanaṃ;</div> </td> </tr> <tr> <td> <div class="G">Nisedhayanto janataṃ tathāvidhaṃ,</div> </td> </tr> <tr> <td> <div class="G">Paṇemi daṇḍaṃ anukampa yoniso”.</div> </td> </tr> </table> </div>
</div>
<div class="q" id="p_22J_1708"> <div class="divNumber">33.</div> <div class="p"> <table class="singleColumn"> <tr> <td> <div class="pN">1708</div> <div class="G">“Sirī ca lakkhī ca taveva khattiya,</div> </td> </tr> <tr> <td> <div class="G">Janādhipa mā vijahi kudācanaṃ;</div> </td> </tr> <tr> <td> <div class="G">Akkodhano niccapasannacitto,</div> </td> </tr> <tr> <td> <div class="G">Anīgho tuvaṃ vassasatāni pālaya.</div> </td> </tr> </table> </div>
</div>
<div class="q" id="p_22J_1709"> <div class="divNumber">34.</div> <div class="p"> <table class="singleColumn"> <tr> <td> <div class="pN">1709</div> <div class="G">Guṇehi etehi upeta khattiya,</div> </td> </tr> <tr> <td> <div class="G">Ṭhitamariyavattī suvaco akodhano;</div> </td> </tr> <tr> <td> <div class="G">Sukhī anuppīḷa pasāsamediniṃ,</div> </td> </tr> <tr> <td> <div class="G">Ito vimuttopi ca yāhi suggatiṃ.</div> </td> </tr> </table> </div>
</div>
<div class="q" id="p_22J_1710"> <div class="divNumber">35.</div> <div class="p"> <table class="singleColumn"> <tr> <td> <div class="pN">1710</div> <div class="G">Evaṃ sunītena subhāsitena,</div> </td> </tr> <tr> <td> <div class="G">Dhammena ñāyena upāyaso nayaṃ;</div> </td> </tr> <tr> <td> <div class="G">Nibbāpaye saṅkhubhitaṃ mahājanaṃ,</div> </td> </tr> <tr> <td> <div class="G">Mahāva megho salilena medinin”ti.</div> </td> </tr> </table> </div>
</div>
<div class="CENTER" id="p_22J_1711">
<span class="pN">1711</span>Sumaṅgalajātakaṃ catutthaṃ.</div>
</div>
