<div>
<div class="b">
<a href="/">Home</a> » <a href="/tipitaka/16A6">16A6 Chakkanipātapāḷi</a> » <a href="/tipitaka/16A6/2">2 Dutiyapaṇṇāsaka</a> » <a href="/tipitaka/16A6/2/2.2">2.2 Devatāvagga</a>
</div>
<div class="i">2.2.10 Dutiyatajjhānasutta</div>
<div class="h">Dutiyapaṇṇāsaka</div>
<div class="h">Devatāvagga</div>
<div class="h">Dutiyatajjhānasutta</div>
<div class="q" id="p_16A6_647"> <div class="divNumber">74.</div> <div class="p">
<span class="pN">647</span>“Cha, bhikkhave, dhamme appahāya abhabbo paṭhamaṃ jhānaṃ upasampajja viharituṃ. Katame cha? Kāmavitakkaṃ, byāpādavitakkaṃ, vihiṃsāvitakkaṃ, kāmasaññaṃ, byāpādasaññaṃ, vihiṃsāsaññaṃ—  ime kho, bhikkhave, cha dhamme appahāya abhabbo paṭhamaṃ jhānaṃ upasampajja viharituṃ. </div>
</div>
<div class="q" id="p_16A6_648"> <div class="p">
<span class="pN">648</span>Cha, bhikkhave, dhamme pahāya bhabbo paṭhamaṃ jhānaṃ upasampajja viharituṃ. Katame cha? Kāmavitakkaṃ, byāpādavitakkaṃ, vihiṃsāvitakkaṃ, kāmasaññaṃ, byāpādasaññaṃ, vihiṃsāsaññaṃ—  ime kho, bhikkhave, cha dhamme pahāya bhabbo paṭhamaṃ jhānaṃ upasampajja viharitun”ti. </div>
</div>
<div class="CENTER" id="p_16A6_649">
<span class="pN">649</span>Dasamaṃ.</div>
<div class="CENTER" id="p_16A6_650">
<span class="pN">650</span>Devatāvaggo sattamo.</div>
<div class="SUMMARY" id="p_16A6_651">
<span class="pN">651</span><span class="firstLetter">T</span>assuddānaṃ</div>
<div class="q" id="p_16A6_652"> <div class="p"> <table class="singleColumn"> <tr> <td> <div class="pN">652</div> <div class="G">Anāgāmi arahaṃ mittā,</div> </td> </tr> <tr> <td> <div class="G">saṅgaṇikārāmadevatā;</div> </td> </tr> <tr> <td> <div class="G">Samādhisakkhibhabbaṃ balaṃ,</div> </td> </tr> <tr> <td> <div class="G">tajjhānā apare duveti.</div> </td> </tr> </table> </div>
</div>
</div>
