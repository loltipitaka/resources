<div>
<div class="b">
<a href="/">Home</a> » <a href="/tipitaka/29Dhs">29Dhs Dhammasaṅgaṇīpāḷi</a> » <a href="/tipitaka/29Dhs/2">2 Niddesa</a> » <a href="/tipitaka/29Dhs/2/2.2">2.2 Rūpakaṇḍa</a> » <a href="/tipitaka/29Dhs/2/2.2/2.2.3">2.2.3 Rūpavibhatti</a>
</div>
<div class="i">2.2.3.3 Tikaniddesa</div>
<div class="h">Niddesa</div>
<div class="h">Rūpakaṇḍa</div>
<div class="h">Rūpavibhatti</div>
<div class="h">Tikaniddesa</div>
<div class="q" id="p_29Dhs_1393"> <div class="divNumber">744.</div> <div class="p">
<span class="pN">1393</span>Katamaṃ taṃ rūpaṃ ajjhattikaṃ upādā? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ upādā. </div>
</div>
<div class="q" id="p_29Dhs_1394"> <div class="divNumber">745.</div> <div class="p">
<span class="pN">1394</span>Katamaṃ taṃ rūpaṃ bāhiraṃ upādā? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ upādā. </div>
</div>
<div class="q" id="p_29Dhs_1395"> <div class="divNumber">746.</div> <div class="p">
<span class="pN">1395</span>Katamaṃ taṃ rūpaṃ bāhiraṃ no upādā? Phoṭṭhabbāyatanaṃ āpodhātu—  idaṃ taṃ rūpaṃ bāhiraṃ no upādā. </div>
</div>
<div class="q" id="p_29Dhs_1396"> <div class="divNumber">747.</div> <div class="p">
<span class="pN">1396</span>Katamaṃ taṃ rūpaṃ ajjhattikaṃ upādinnaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ upādinnaṃ. </div>
</div>
<div class="q" id="p_29Dhs_1397"> <div class="divNumber">748.</div> <div class="p">
<span class="pN">1397</span>Katamaṃ taṃ rūpaṃ bāhiraṃ upādinnaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ bāhiraṃ upādinnaṃ. </div>
</div>
<div class="q" id="p_29Dhs_1398"> <div class="divNumber">749.</div> <div class="p">
<span class="pN">1398</span>Katamaṃ taṃ rūpaṃ bāhiraṃ anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ bāhiraṃ anupādinnaṃ. </div>
</div>
<div class="q" id="p_29Dhs_1399"> <div class="divNumber">750.</div> <div class="p">
<span class="pN">1399</span>Katamaṃ taṃ rūpaṃ ajjhattikaṃ upādinnupādāniyaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ upādinnupādāniyaṃ. </div>
</div>
<div class="q" id="p_29Dhs_1400"> <div class="divNumber">751.</div> <div class="p">
<span class="pN">1400</span>Katamaṃ taṃ rūpaṃ bāhiraṃ upādinnupādāniyaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ bāhiraṃ upādinnupādāniyaṃ. </div>
</div>
<div class="q" id="p_29Dhs_1401"> <div class="divNumber">752.</div> <div class="p">
<span class="pN">1401</span>Katamaṃ taṃ rūpaṃ bāhiraṃ anupādinnupādāniyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—  idaṃ taṃ rūpaṃ bāhiraṃ anupādinnupādāniyaṃ. </div>
</div>
<div class="q" id="p_29Dhs_1402"> <div class="divNumber">753.</div> <div class="p">
<span class="pN">1402</span>Katamaṃ taṃ rūpaṃ ajjhattikaṃ anidassanaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ anidassanaṃ. </div>
</div>
<div class="q" id="p_29Dhs_1403"> <div class="divNumber">754.</div> <div class="p">
<span class="pN">1403</span>Katamaṃ taṃ rūpaṃ bāhiraṃ sanidassanaṃ? Rūpāyatanaṃ—  idaṃ taṃ rūpaṃ bāhiraṃ sanidassanaṃ. </div>
</div>
<div class="q" id="p_29Dhs_1404"> <div class="divNumber">755.</div> <div class="p">
<span class="pN">1404</span>Katamaṃ taṃ rūpaṃ bāhiraṃ anidassanaṃ? Saddāyatanaṃ …pe…  kabaḷīkāro āhāro—  idaṃ taṃ rūpaṃ bāhiraṃ anidassanaṃ. </div>
</div>
<div class="q" id="p_29Dhs_1405"> <div class="divNumber">756.</div> <div class="p">
<span class="pN">1405</span>Katamaṃ taṃ rūpaṃ ajjhattikaṃ sappaṭighaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ sappaṭighaṃ. </div>
</div>
<div class="q" id="p_29Dhs_1406"> <div class="divNumber">757.</div> <div class="p">
<span class="pN">1406</span>Katamaṃ taṃ rūpaṃ bāhiraṃ sappaṭighaṃ? Rūpāyatanaṃ…pe…  phoṭṭhabbāyatanaṃ—  idaṃ taṃ rūpaṃ bāhiraṃ sappaṭighaṃ. </div>
</div>
<div class="q" id="p_29Dhs_1407"> <div class="divNumber">758.</div> <div class="p">
<span class="pN">1407</span>Katamaṃ taṃ rūpaṃ bāhiraṃ appaṭighaṃ? Itthindriyaṃ…pe…  kabaḷīkāro āhāro—  idaṃ taṃ rūpaṃ bāhiraṃ appaṭighaṃ. </div>
</div>
<div class="q" id="p_29Dhs_1408"> <div class="divNumber">759.</div> <div class="p">
<span class="pN">1408</span>Katamaṃ taṃ rūpaṃ ajjhattikaṃ indriyaṃ? Cakkhundriyaṃ…pe…  kāyindriyaṃ—  idaṃ taṃ rūpaṃ ajjhattikaṃ indriyaṃ. </div>
</div>
<div class="q" id="p_29Dhs_1409"> <div class="divNumber">760.</div> <div class="p">
<span class="pN">1409</span>Katamaṃ taṃ rūpaṃ bāhiraṃ indriyaṃ? Itthindriyaṃ purisindriyaṃ jīvitindriyaṃ—  idaṃ taṃ rūpaṃ bāhiraṃ indriyaṃ. </div>
</div>
<div class="q" id="p_29Dhs_1410"> <div class="divNumber">761.</div> <div class="p">
<span class="pN">1410</span>Katamaṃ taṃ rūpaṃ bāhiraṃ na indriyaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na indriyaṃ. </div>
</div>
<div class="q" id="p_29Dhs_1411"> <div class="divNumber">762.</div> <div class="p">
<span class="pN">1411</span>Katamaṃ taṃ rūpaṃ ajjhattikaṃ na mahābhūtaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na mahābhūtaṃ. </div>
</div>
<div class="q" id="p_29Dhs_1412"> <div class="divNumber">763.</div> <div class="p">
<span class="pN">1412</span>Katamaṃ taṃ rūpaṃ bāhiraṃ mahābhūtaṃ? Phoṭṭhabbāyatanaṃ āpodhātu—  idaṃ taṃ rūpaṃ bāhiraṃ mahābhūtaṃ. </div>
</div>
<div class="q" id="p_29Dhs_1413"> <div class="divNumber">764.</div> <div class="p">
<span class="pN">1413</span>Katamaṃ taṃ rūpaṃ bāhiraṃ na mahābhūtaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na mahābhūtaṃ. </div>
</div>
<div class="q" id="p_29Dhs_1414"> <div class="divNumber">765.</div> <div class="p">
<span class="pN">1414</span>Katamaṃ taṃ rūpaṃ ajjhattikaṃ na viññatti? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na viññatti? </div>
</div>
<div class="q" id="p_29Dhs_1415"> <div class="divNumber">766.</div> <div class="p">
<span class="pN">1415</span>Katamaṃ taṃ rūpaṃ bāhiraṃ viññatti? Kāyaviññatti vacīviññatti—  idaṃ taṃ rūpaṃ bāhiraṃ viññatti. </div>
</div>
<div class="q" id="p_29Dhs_1416"> <div class="divNumber">767.</div> <div class="p">
<span class="pN">1416</span>Katamaṃ taṃ rūpaṃ bāhiraṃ na viññatti? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na viññatti. </div>
</div>
<div class="q" id="p_29Dhs_1417"> <div class="divNumber">768.</div> <div class="p">
<span class="pN">1417</span>Katamaṃ taṃ rūpaṃ ajjhattikaṃ na cittasamuṭṭhānaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na cittasamuṭṭhānaṃ. </div>
</div>
<div class="q" id="p_29Dhs_1418"> <div class="divNumber">769.</div> <div class="p">
<span class="pN">1418</span>Katamaṃ taṃ rūpaṃ bāhiraṃ cittasamuṭṭhānaṃ? Kāyaviññatti vacīviññatti, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—  idaṃ taṃ rūpaṃ bāhiraṃ cittasamuṭṭhānaṃ. </div>
</div>
<div class="q" id="p_29Dhs_1419"> <div class="divNumber">770.</div> <div class="p">
<span class="pN">1419</span>Katamaṃ taṃ rūpaṃ bāhiraṃ na cittasamuṭṭhānaṃ? Itthindriyaṃ purisindriyaṃ jīvitindriyaṃ rūpassa jaratā rūpassa aniccatā, yaṃ vā panaññampi atthi rūpaṃ na cittajaṃ na cittahetukaṃ na cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—  idaṃ taṃ rūpaṃ bāhiraṃ na cittasamuṭṭhānaṃ. </div>
</div>
<div class="q" id="p_29Dhs_1420"> <div class="divNumber">771.</div> <div class="p">
<span class="pN">1420</span>Katamaṃ taṃ rūpaṃ ajjhattikaṃ na cittasahabhu? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na cittasahabhu. </div>
</div>
<div class="q" id="p_29Dhs_1421"> <div class="divNumber">772.</div> <div class="p">
<span class="pN">1421</span>Katamaṃ taṃ rūpaṃ bāhiraṃ cittasahabhu? Kāyaviññatti vacīviññatti—  idaṃ taṃ rūpaṃ bāhiraṃ cittasahabhu. </div>
</div>
<div class="q" id="p_29Dhs_1422"> <div class="divNumber">773.</div> <div class="p">
<span class="pN">1422</span>Katamaṃ taṃ rūpaṃ bāhiraṃ na cittasahabhu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na cittasahabhu? </div>
</div>
<div class="q" id="p_29Dhs_1423"> <div class="divNumber">774.</div> <div class="p">
<span class="pN">1423</span>Katamaṃ taṃ rūpaṃ ajjhattikaṃ na cittānuparivatti? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na cittānuparivatti. </div>
</div>
<div class="q" id="p_29Dhs_1424"> <div class="divNumber">775.</div> <div class="p">
<span class="pN">1424</span>Katamaṃ taṃ rūpaṃ bāhiraṃ cittānuparivatti? Kāyaviññatti vacīviññatti—  idaṃ taṃ rūpaṃ bāhiraṃ cittānuparivatti. </div>
</div>
<div class="q" id="p_29Dhs_1425"> <div class="divNumber">776.</div> <div class="p">
<span class="pN">1425</span>Katamaṃ taṃ rūpaṃ bāhiraṃ na cittānuparivatti? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na cittānuparivatti. </div>
</div>
<div class="q" id="p_29Dhs_1426"> <div class="divNumber">777.</div> <div class="p">
<span class="pN">1426</span>Katamaṃ taṃ rūpaṃ ajjhattikaṃ oḷārikaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ oḷārikaṃ. </div>
</div>
<div class="q" id="p_29Dhs_1427"> <div class="divNumber">778.</div> <div class="p">
<span class="pN">1427</span>Katamaṃ taṃ rūpaṃ bāhiraṃ oḷārikaṃ? Rūpāyatanaṃ…pe…  phoṭṭhabbāyatanaṃ—  idaṃ taṃ rūpaṃ bāhiraṃ oḷārikaṃ. </div>
</div>
<div class="q" id="p_29Dhs_1428"> <div class="divNumber">779.</div> <div class="p">
<span class="pN">1428</span>Katamaṃ taṃ rūpaṃ bāhiraṃ sukhumaṃ? Itthindriyaṃ…pe…  kabaḷīkāro āhāro—  idaṃ taṃ rūpaṃ bāhiraṃ sukhumaṃ. </div>
</div>
<div class="q" id="p_29Dhs_1429"> <div class="divNumber">780.</div> <div class="p">
<span class="pN">1429</span>Katamaṃ taṃ rūpaṃ ajjhattikaṃ santike? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ santike. </div>
</div>
<div class="q" id="p_29Dhs_1430"> <div class="divNumber">781.</div> <div class="p">
<span class="pN">1430</span>Katamaṃ taṃ rūpaṃ bāhiraṃ dūre? Itthindriyaṃ…pe…  kabaḷīkāro āhāro—  idaṃ taṃ rūpaṃ bāhiraṃ dūre. </div>
</div>
<div class="q" id="p_29Dhs_1431"> <div class="divNumber">782.</div> <div class="p">
<span class="pN">1431</span>Katamaṃ taṃ rūpaṃ bāhiraṃ santike? Rūpāyatanaṃ…pe…  phoṭṭhabbāyatanaṃ—  idaṃ taṃ rūpaṃ bāhiraṃ santike. </div>
</div>
<div class="CENTER" id="p_29Dhs_1432">
<span class="pN">1432</span>Pakiṇṇakatikaṃ.</div>
<div class="q" id="p_29Dhs_1433"> <div class="divNumber">783.</div> <div class="p">
<span class="pN">1433</span>Katamaṃ taṃ rūpaṃ bāhiraṃ cakkhusamphassassa na vatthu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ cakkhusamphassassa na vatthu. </div>
</div>
<div class="q" id="p_29Dhs_1434"> <div class="divNumber">784.</div> <div class="p">
<span class="pN">1434</span>Katamaṃ taṃ rūpaṃ ajjhattikaṃ cakkhusamphassassa vatthu? Cakkhāyatanaṃ—  idaṃ taṃ rūpaṃ ajjhattikaṃ cakkhusamphassassa vatthu. </div>
</div>
<div class="q" id="p_29Dhs_1435"> <div class="divNumber">785.</div> <div class="p">
<span class="pN">1435</span>Katamaṃ taṃ rūpaṃ ajjhattikaṃ cakkhusamphassassa na vatthu? Sotāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ cakkhusamphassassa na vatthu. </div>
</div>
<div class="q" id="p_29Dhs_1436"> <div class="divNumber">786.</div> <div class="p">
<span class="pN">1436</span>Katamaṃ taṃ rūpaṃ bāhiraṃ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa na vatthu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ cakkhuviññāṇassa na vatthu. </div>
</div>
<div class="q" id="p_29Dhs_1437"> <div class="divNumber">787.</div> <div class="p">
<span class="pN">1437</span>Katamaṃ taṃ rūpaṃ ajjhattikaṃ cakkhuviññāṇassa vatthu? Cakkhāyatanaṃ—  idaṃ taṃ rūpaṃ ajjhattikaṃ cakkhuviññāṇassa vatthu. </div>
</div>
<div class="q" id="p_29Dhs_1438"> <div class="divNumber">788.</div> <div class="p">
<span class="pN">1438</span>Katamaṃ taṃ rūpaṃ ajjhattikaṃ cakkhuviññāṇassa na vatthu? Sotāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ cakkhuviññāṇassa na vatthu? </div>
</div>
<div class="q" id="p_29Dhs_1439"> <div class="divNumber">789.</div> <div class="p">
<span class="pN">1439</span>Katamaṃ taṃ rūpaṃ bāhiraṃ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa na vatthu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ kāyasamphassassa na vatthu. </div>
</div>
<div class="q" id="p_29Dhs_1440"> <div class="divNumber">790.</div> <div class="p">
<span class="pN">1440</span>Katamaṃ taṃ rūpaṃ ajjhattikaṃ kāyasamphassassa vatthu? Kāyāyatanaṃ—  idaṃ taṃ rūpaṃ ajjhattikaṃ kāyasamphassassa vatthu. </div>
</div>
<div class="q" id="p_29Dhs_1441"> <div class="divNumber">791.</div> <div class="p">
<span class="pN">1441</span>Katamaṃ taṃ rūpaṃ ajjhattikaṃ kāyasamphassassa na vatthu? Cakkhāyatanaṃ…pe…  jivhāyatanaṃ—  idaṃ taṃ rūpaṃ ajjhattikaṃ kāyasamphassassa na vatthu. </div>
</div>
<div class="q" id="p_29Dhs_1442"> <div class="divNumber">792.</div> <div class="p">
<span class="pN">1442</span>Katamaṃ taṃ rūpaṃ bāhiraṃ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa na vatthu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ kāyaviññāṇassa na vatthu. </div>
</div>
<div class="q" id="p_29Dhs_1443"> <div class="divNumber">793.</div> <div class="p">
<span class="pN">1443</span>Katamaṃ taṃ rūpaṃ ajjhattikaṃ kāyaviññāṇassa vatthu? Kāyāyatanaṃ—  idaṃ taṃ rūpaṃ ajjhattikaṃ kāyaviññāṇassa vatthu. </div>
</div>
<div class="q" id="p_29Dhs_1444"> <div class="divNumber">794.</div> <div class="p">
<span class="pN">1444</span>Katamaṃ taṃ rūpaṃ ajjhattikaṃ kāyaviññāṇassa na vatthu? Cakkhāyatanaṃ…pe…  jivhāyatanaṃ—  idaṃ taṃ rūpaṃ ajjhattikaṃ kāyaviññāṇassa na vatthu. </div>
</div>
<div class="CENTER" id="p_29Dhs_1445">
<span class="pN">1445</span>Vatthutikaṃ.</div>
<div class="q" id="p_29Dhs_1446"> <div class="divNumber">795.</div> <div class="p">
<span class="pN">1446</span>Katamaṃ taṃ rūpaṃ ajjhattikaṃ cakkhusamphassassa na ārammaṇaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ cakkhusamphassassa na ārammaṇaṃ. </div>
</div>
<div class="q" id="p_29Dhs_1447"> <div class="divNumber">796.</div> <div class="p">
<span class="pN">1447</span>Katamaṃ taṃ rūpaṃ bāhiraṃ cakkhusamphassassa ārammaṇaṃ? Rūpāyatanaṃ—  idaṃ taṃ rūpaṃ bāhiraṃ cakkhusamphassassa ārammaṇaṃ. </div>
</div>
<div class="q" id="p_29Dhs_1448"> <div class="divNumber">797.</div> <div class="p">
<span class="pN">1448</span>Katamaṃ taṃ rūpaṃ bāhiraṃ cakkhusamphassassa na ārammaṇaṃ? Saddāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ cakkhusamphassassa na ārammaṇaṃ. </div>
</div>
<div class="q" id="p_29Dhs_1449"> <div class="divNumber">798.</div> <div class="p">
<span class="pN">1449</span>Katamaṃ taṃ rūpaṃ ajjhattikaṃ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa na ārammaṇaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ cakkhuviññāṇassa na ārammaṇaṃ. </div>
</div>
<div class="q" id="p_29Dhs_1450"> <div class="divNumber">799.</div> <div class="p">
<span class="pN">1450</span>Katamaṃ taṃ rūpaṃ bāhiraṃ cakkhuviññāṇassa ārammaṇaṃ? Rūpāyatanaṃ—  idaṃ taṃ rūpaṃ bāhiraṃ cakkhuviññāṇassa ārammaṇaṃ. </div>
</div>
<div class="q" id="p_29Dhs_1451"> <div class="divNumber">800.</div> <div class="p">
<span class="pN">1451</span>Katamaṃ taṃ rūpaṃ bāhiraṃ cakkhuviññāṇassa na ārammaṇaṃ? Saddāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ cakkhuviññāṇassa na ārammaṇaṃ. </div>
</div>
<div class="q" id="p_29Dhs_1452"> <div class="divNumber">801.</div> <div class="p">
<span class="pN">1452</span>Katamaṃ taṃ rūpaṃ ajjhattikaṃ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa na ārammaṇaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ kāyasamphassassa na ārammaṇaṃ. </div>
</div>
<div class="q" id="p_29Dhs_1453"> <div class="divNumber">802.</div> <div class="p">
<span class="pN">1453</span>Katamaṃ taṃ rūpaṃ bāhiraṃ kāyasamphassassa ārammaṇaṃ? Phoṭṭhabbāyatanaṃ—  idaṃ taṃ rūpaṃ bāhiraṃ kāyasamphassassa ārammaṇaṃ. </div>
</div>
<div class="q" id="p_29Dhs_1454"> <div class="divNumber">803.</div> <div class="p">
<span class="pN">1454</span>Katamaṃ taṃ rūpaṃ bāhiraṃ kāyasamphassassa na ārammaṇaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ kāyasamphassassa na ārammaṇaṃ. </div>
</div>
<div class="q" id="p_29Dhs_1455"> <div class="divNumber">804.</div> <div class="p">
<span class="pN">1455</span>Katamaṃ taṃ rūpaṃ ajjhattikaṃ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa na ārammaṇaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ kāyaviññāṇassa na ārammaṇaṃ. </div>
</div>
<div class="q" id="p_29Dhs_1456"> <div class="divNumber">805.</div> <div class="p">
<span class="pN">1456</span>Katamaṃ taṃ rūpaṃ bāhiraṃ kāyaviññāṇassa ārammaṇaṃ? Phoṭṭhabbāyatanaṃ—  idaṃ taṃ rūpaṃ bāhiraṃ kāyaviññāṇassa ārammaṇaṃ. </div>
</div>
<div class="q" id="p_29Dhs_1457"> <div class="divNumber">806.</div> <div class="p">
<span class="pN">1457</span>Katamaṃ taṃ rūpaṃ bāhiraṃ kāyaviññāṇassa na ārammaṇaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ kāyaviññāṇassa na ārammaṇaṃ. </div>
</div>
<div class="CENTER" id="p_29Dhs_1458">
<span class="pN">1458</span>Ārammaṇatikaṃ.</div>
<div class="q" id="p_29Dhs_1459"> <div class="divNumber">807.</div> <div class="p">
<span class="pN">1459</span>Katamaṃ taṃ rūpaṃ bāhiraṃ na cakkhāyatanaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na cakkhāyatanaṃ. </div>
</div>
<div class="q" id="p_29Dhs_1460"> <div class="divNumber">808.</div> <div class="p">
<span class="pN">1460</span>Katamaṃ taṃ rūpaṃ ajjhattikaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo…pe…  suñño gāmopeso—  idaṃ taṃ rūpaṃ ajjhattikaṃ cakkhāyatanaṃ. </div>
</div>
<div class="q" id="p_29Dhs_1461"> <div class="divNumber">809.</div> <div class="p">
<span class="pN">1461</span>Katamaṃ taṃ rūpaṃ ajjhattikaṃ na cakkhāyatanaṃ? Sotāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na cakkhāyatanaṃ. </div>
</div>
<div class="q" id="p_29Dhs_1462"> <div class="divNumber">810.</div> <div class="p">
<span class="pN">1462</span>Katamaṃ taṃ rūpaṃ bāhiraṃ na sotāyatanaṃ…pe…  na ghānāyatanaṃ…pe…  na jivhāyatanaṃ…pe…  na kāyāyatanaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na kāyāyatanaṃ. </div>
</div>
<div class="q" id="p_29Dhs_1463"> <div class="divNumber">811.</div> <div class="p">
<span class="pN">1463</span>Katamaṃ taṃ rūpaṃ ajjhattikaṃ kāyāyatanaṃ? Yo kāyo catunnaṃ mahābhūtānaṃ upādāya pasādo…pe…  suñño gāmopeso—  idaṃ taṃ rūpaṃ ajjhattikaṃ kāyāyatanaṃ. </div>
</div>
<div class="q" id="p_29Dhs_1464"> <div class="divNumber">812.</div> <div class="p">
<span class="pN">1464</span>Katamaṃ taṃ rūpaṃ ajjhattikaṃ na kāyāyatanaṃ? Cakkhāyatanaṃ…pe…  jivhāyatanaṃ—  idaṃ taṃ rūpaṃ ajjhattikaṃ na kāyāyatanaṃ. </div>
</div>
<div class="q" id="p_29Dhs_1465"> <div class="divNumber">813.</div> <div class="p">
<span class="pN">1465</span>Katamaṃ taṃ rūpaṃ ajjhattikaṃ na rūpāyatanaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na rūpāyatanaṃ. </div>
</div>
<div class="q" id="p_29Dhs_1466"> <div class="divNumber">814.</div> <div class="p">
<span class="pN">1466</span>Katamaṃ taṃ rūpaṃ bāhiraṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā…pe…  rūpadhātupesā—  idaṃ taṃ rūpaṃ bāhiraṃ rūpāyatanaṃ. </div>
</div>
<div class="q" id="p_29Dhs_1467"> <div class="divNumber">815.</div> <div class="p">
<span class="pN">1467</span>Katamaṃ taṃ rūpaṃ bāhiraṃ na rūpāyatanaṃ? Saddāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na rūpāyatanaṃ. </div>
</div>
<div class="q" id="p_29Dhs_1468"> <div class="divNumber">816.</div> <div class="p">
<span class="pN">1468</span>Katamaṃ taṃ rūpaṃ ajjhattikaṃ na saddāyatanaṃ…pe…  na gandhāyatanaṃ…pe…  na rasāyatanaṃ…pe…  na phoṭṭhabbāyatanaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na phoṭṭhabbāyatanaṃ. </div>
</div>
<div class="q" id="p_29Dhs_1469"> <div class="divNumber">817.</div> <div class="p">
<span class="pN">1469</span>Katamaṃ taṃ rūpaṃ bāhiraṃ phoṭṭhabbāyatanaṃ? Pathavīdhātu…pe…  phoṭṭhabbadhātupesā—  idaṃ taṃ rūpaṃ bāhiraṃ phoṭṭhabbāyatanaṃ. </div>
</div>
<div class="q" id="p_29Dhs_1470"> <div class="divNumber">818.</div> <div class="p">
<span class="pN">1470</span>Katamaṃ taṃ rūpaṃ bāhiraṃ na phoṭṭhabbāyatanaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na phoṭṭhabbāyatanaṃ. </div>
</div>
<div class="CENTER" id="p_29Dhs_1471">
<span class="pN">1471</span>Āyatanatikaṃ.</div>
<div class="q" id="p_29Dhs_1472"> <div class="divNumber">819.</div> <div class="p">
<span class="pN">1472</span>Katamaṃ taṃ rūpaṃ bāhiraṃ na cakkhudhātu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na cakkhudhātu. </div>
</div>
<div class="q" id="p_29Dhs_1473"> <div class="divNumber">820.</div> <div class="p">
<span class="pN">1473</span>Katamaṃ taṃ rūpaṃ ajjhattikaṃ cakkhudhātu? Cakkhāyatanaṃ—  idaṃ taṃ rūpaṃ ajjhattikaṃ cakkhudhātu. </div>
</div>
<div class="q" id="p_29Dhs_1474"> <div class="divNumber">821.</div> <div class="p">
<span class="pN">1474</span>Katamaṃ taṃ rūpaṃ ajjhattikaṃ na cakkhudhātu? Sotāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na cakkhudhātu. </div>
</div>
<div class="q" id="p_29Dhs_1475"> <div class="divNumber">822.</div> <div class="p">
<span class="pN">1475</span>Katamaṃ taṃ rūpaṃ bāhiraṃ na sotadhātu…pe…  na ghānadhātu…pe…  na jivhādhātu…pe…  na kāyadhātu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na kāyadhātu. </div>
</div>
<div class="q" id="p_29Dhs_1476"> <div class="divNumber">823.</div> <div class="p">
<span class="pN">1476</span>Katamaṃ taṃ rūpaṃ ajjhattikaṃ kāyadhātu? Kāyāyatanaṃ—  idaṃ taṃ rūpaṃ ajjhattikaṃ kāyadhātu. </div>
</div>
<div class="q" id="p_29Dhs_1477"> <div class="divNumber">824.</div> <div class="p">
<span class="pN">1477</span>Katamaṃ taṃ rūpaṃ ajjhattikaṃ na kāyadhātu? Cakkhāyatanaṃ…pe…  jivhāyatanaṃ—  idaṃ taṃ rūpaṃ ajjhattikaṃ na kāyadhātu. </div>
</div>
<div class="q" id="p_29Dhs_1478"> <div class="divNumber">825.</div> <div class="p">
<span class="pN">1478</span>Katamaṃ taṃ rūpaṃ ajjhattikaṃ na rūpadhātu? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na rūpadhātu. </div>
</div>
<div class="q" id="p_29Dhs_1479"> <div class="divNumber">826.</div> <div class="p">
<span class="pN">1479</span>Katamaṃ taṃ rūpaṃ bāhiraṃ rūpadhātu? Rūpāyatanaṃ—  idaṃ taṃ rūpaṃ bāhiraṃ rūpadhātu. </div>
</div>
<div class="q" id="p_29Dhs_1480"> <div class="divNumber">827.</div> <div class="p">
<span class="pN">1480</span>Katamaṃ taṃ rūpaṃ bāhiraṃ na rūpadhātu? Saddāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na rūpadhātu. </div>
</div>
<div class="q" id="p_29Dhs_1481"> <div class="divNumber">828.</div> <div class="p">
<span class="pN">1481</span>Katamaṃ taṃ rūpaṃ ajjhattikaṃ na saddadhātu…pe…  na gandhadhātu…pe…  na rasadhātu…pe…  na phoṭṭhabbadhātu? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na phoṭṭhabbadhātu. </div>
</div>
<div class="q" id="p_29Dhs_1482"> <div class="divNumber">829.</div> <div class="p">
<span class="pN">1482</span>Katamaṃ taṃ rūpaṃ bāhiraṃ phoṭṭhabbadhātu? Phoṭṭhabbāyatanaṃ—  idaṃ taṃ rūpaṃ bāhiraṃ phoṭṭhabbadhātu. </div>
</div>
<div class="q" id="p_29Dhs_1483"> <div class="divNumber">830.</div> <div class="p">
<span class="pN">1483</span>Katamaṃ taṃ rūpaṃ bāhiraṃ na phoṭṭhabbadhātu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na phoṭṭhabbadhātu. </div>
</div>
<div class="CENTER" id="p_29Dhs_1484">
<span class="pN">1484</span>Dhātutikaṃ.</div>
<div class="q" id="p_29Dhs_1485"> <div class="divNumber">831.</div> <div class="p">
<span class="pN">1485</span>Katamaṃ taṃ rūpaṃ bāhiraṃ na cakkhundriyaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na cakkhundriyaṃ. </div>
</div>
<div class="q" id="p_29Dhs_1486"> <div class="divNumber">832.</div> <div class="p">
<span class="pN">1486</span>Katamaṃ taṃ rūpaṃ ajjhattikaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo…pe…  suñño gāmopeso—  idaṃ taṃ rūpaṃ ajjhattikaṃ cakkhundriyaṃ. </div>
</div>
<div class="q" id="p_29Dhs_1487"> <div class="divNumber">833.</div> <div class="p">
<span class="pN">1487</span>Katamaṃ taṃ rūpaṃ ajjhattikaṃ na cakkhundriyaṃ? Sotāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na cakkhundriyaṃ. </div>
</div>
<div class="q" id="p_29Dhs_1488"> <div class="divNumber">834.</div> <div class="p">
<span class="pN">1488</span>Katamaṃ taṃ rūpaṃ bāhiraṃ na sotindriyaṃ…pe…  na ghānindriyaṃ…pe…  na jivhindriyaṃ…pe…  na kāyindriyaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na kāyindriyaṃ. </div>
</div>
<div class="q" id="p_29Dhs_1489"> <div class="divNumber">835.</div> <div class="p">
<span class="pN">1489</span>Katamaṃ taṃ rūpaṃ ajjhattikaṃ kāyindriyaṃ? Yo kāyo catunnaṃ mahābhūtānaṃ upādāya pasādo…pe…  suñño gāmopeso—  idaṃ taṃ rūpaṃ ajjhattikaṃ kāyindriyaṃ. </div>
</div>
<div class="q" id="p_29Dhs_1490"> <div class="divNumber">836.</div> <div class="p">
<span class="pN">1490</span>Katamaṃ taṃ rūpaṃ ajjhattikaṃ na kāyindriyaṃ? Cakkhāyatanaṃ…pe…  jivhāyatanaṃ—  idaṃ taṃ rūpaṃ ajjhattikaṃ na kāyindriyaṃ. </div>
</div>
<div class="q" id="p_29Dhs_1491"> <div class="divNumber">837.</div> <div class="p">
<span class="pN">1491</span>Katamaṃ taṃ rūpaṃ ajjhattikaṃ na itthindriyaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na itthindriyaṃ. </div>
</div>
<div class="q" id="p_29Dhs_1492"> <div class="divNumber">838.</div> <div class="p">
<span class="pN">1492</span>Katamaṃ taṃ rūpaṃ bāhiraṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—  idaṃ taṃ rūpaṃ bāhiraṃ itthindriyaṃ. </div>
</div>
<div class="q" id="p_29Dhs_1493"> <div class="divNumber">839.</div> <div class="p">
<span class="pN">1493</span>Katamaṃ taṃ rūpaṃ bāhiraṃ na itthindriyaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na itthindriyaṃ. </div>
</div>
<div class="q" id="p_29Dhs_1494"> <div class="divNumber">840.</div> <div class="p">
<span class="pN">1494</span>Katamaṃ taṃ rūpaṃ ajjhattikaṃ na purisindriyaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na purisindriyaṃ. </div>
</div>
<div class="q" id="p_29Dhs_1495"> <div class="divNumber">841.</div> <div class="p">
<span class="pN">1495</span>Katamaṃ taṃ rūpaṃ bāhiraṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—  idaṃ taṃ rūpaṃ bāhiraṃ purisindriyaṃ. </div>
</div>
<div class="q" id="p_29Dhs_1496"> <div class="divNumber">842.</div> <div class="p">
<span class="pN">1496</span>Katamaṃ taṃ rūpaṃ bāhiraṃ na purisindriyaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na purisindriyaṃ. </div>
</div>
<div class="q" id="p_29Dhs_1497"> <div class="divNumber">843.</div> <div class="p">
<span class="pN">1497</span>Katamaṃ taṃ rūpaṃ ajjhattikaṃ na jīvitindriyaṃ? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na jīvitindriyaṃ. </div>
</div>
<div class="q" id="p_29Dhs_1498"> <div class="divNumber">844.</div> <div class="p">
<span class="pN">1498</span>Katamaṃ taṃ rūpaṃ bāhiraṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—  idaṃ taṃ rūpaṃ bāhiraṃ jīvitindriyaṃ. </div>
</div>
<div class="q" id="p_29Dhs_1499"> <div class="divNumber">845.</div> <div class="p">
<span class="pN">1499</span>Katamaṃ taṃ rūpaṃ bāhiraṃ na jīvitindriyaṃ? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na jīvitindriyaṃ. </div>
</div>
<div class="CENTER" id="p_29Dhs_1500">
<span class="pN">1500</span>Indriyatikaṃ.</div>
<div class="q" id="p_29Dhs_1501"> <div class="divNumber">846.</div> <div class="p">
<span class="pN">1501</span>Katamaṃ taṃ rūpaṃ ajjhattikaṃ na kāyaviññatti? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na kāyaviññatti. </div>
</div>
<div class="q" id="p_29Dhs_1502"> <div class="divNumber">847.</div> <div class="p">
<span class="pN">1502</span>Katamaṃ taṃ rūpaṃ bāhiraṃ kāyaviññatti? Yā kusalacittassa vā akusalacittassa vā abyākatacittassa vā abhikkamantassa vā paṭikkamantassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā santhambhitattaṃ viññatti viññāpanā viññāpitattaṃ—  idaṃ taṃ rūpaṃ bāhiraṃ kāyaviññatti. </div>
</div>
<div class="q" id="p_29Dhs_1503"> <div class="divNumber">848.</div> <div class="p">
<span class="pN">1503</span>Katamaṃ taṃ rūpaṃ bāhiraṃ na kāyaviññatti? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na kāyaviññatti. </div>
</div>
<div class="q" id="p_29Dhs_1504"> <div class="divNumber">849.</div> <div class="p">
<span class="pN">1504</span>Katamaṃ taṃ rūpaṃ ajjhattikaṃ na vacīviññatti? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na vacīviññatti. </div>
</div>
<div class="q" id="p_29Dhs_1505"> <div class="divNumber">850.</div> <div class="p">
<span class="pN">1505</span>Katamaṃ taṃ rūpaṃ bāhiraṃ vacīviññatti? Yā kusalacittassa vā akusalacittassa vā abyākatacittassa vā vācā girā byappatho udīraṇaṃ ghoso ghosakammaṃ vācā vacībhedo, ayaṃ vuccati vācā. Yā tāya vācāya viññatti viññāpanā viññāpitattaṃ—  idaṃ taṃ rūpaṃ bāhiraṃ vacīviññatti. </div>
</div>
<div class="q" id="p_29Dhs_1506"> <div class="divNumber">851.</div> <div class="p">
<span class="pN">1506</span>Katamaṃ taṃ rūpaṃ bāhiraṃ na vacīviññatti? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na vacīviññatti. </div>
</div>
<div class="q" id="p_29Dhs_1507"> <div class="divNumber">852.</div> <div class="p">
<span class="pN">1507</span>Katamaṃ taṃ rūpaṃ ajjhattikaṃ na ākāsadhātu? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na ākāsadhātu. </div>
</div>
<div class="q" id="p_29Dhs_1508"> <div class="divNumber">853.</div> <div class="p">
<span class="pN">1508</span>Katamaṃ taṃ rūpaṃ bāhiraṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—  idaṃ taṃ rūpaṃ bāhiraṃ ākāsadhātu. </div>
</div>
<div class="q" id="p_29Dhs_1509"> <div class="divNumber">854.</div> <div class="p">
<span class="pN">1509</span>Katamaṃ taṃ rūpaṃ bāhiraṃ na ākāsadhātu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na ākāsadhātu. </div>
</div>
<div class="q" id="p_29Dhs_1510"> <div class="divNumber">855.</div> <div class="p">
<span class="pN">1510</span>Katamaṃ taṃ rūpaṃ ajjhattikaṃ na āpodhātu? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na āpodhātu. </div>
</div>
<div class="q" id="p_29Dhs_1511"> <div class="divNumber">856.</div> <div class="p">
<span class="pN">1511</span>Katamaṃ taṃ rūpaṃ bāhiraṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—  idaṃ taṃ rūpaṃ bāhiraṃ āpodhātu. </div>
</div>
<div class="q" id="p_29Dhs_1512"> <div class="divNumber">857.</div> <div class="p">
<span class="pN">1512</span>Katamaṃ taṃ rūpaṃ bāhiraṃ na āpodhātu? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ na āpodhātu. </div>
</div>
<div class="q" id="p_29Dhs_1513"> <div class="divNumber">858.</div> <div class="p">
<span class="pN">1513</span>Katamaṃ taṃ rūpaṃ ajjhattikaṃ rūpassa na lahutā? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ rūpassa na lahutā. </div>
</div>
<div class="q" id="p_29Dhs_1514"> <div class="divNumber">859.</div> <div class="p">
<span class="pN">1514</span>Katamaṃ taṃ rūpaṃ bāhiraṃ rūpassa lahutā? Yā rūpassa lahutā lahupariṇāmatā adandhanatā avitthanatā—  idaṃ taṃ rūpaṃ bāhiraṃ rūpassa lahutā. </div>
</div>
<div class="q" id="p_29Dhs_1515"> <div class="divNumber">860.</div> <div class="p">
<span class="pN">1515</span>Katamaṃ taṃ rūpaṃ bāhiraṃ rūpassa na lahutā? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ rūpassa na lahutā. </div>
</div>
<div class="q" id="p_29Dhs_1516"> <div class="divNumber">861.</div> <div class="p">
<span class="pN">1516</span>Katamaṃ taṃ rūpaṃ ajjhattikaṃ rūpassa na mudutā? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ rūpassa na mudutā. </div>
</div>
<div class="q" id="p_29Dhs_1517"> <div class="divNumber">862.</div> <div class="p">
<span class="pN">1517</span>Katamaṃ taṃ rūpaṃ bāhiraṃ rūpassa mudutā? Yā rūpassa mudutā maddavatā akakkhaḷatā akathinatā—  idaṃ taṃ rūpaṃ bāhiraṃ rūpassa mudutā. </div>
</div>
<div class="q" id="p_29Dhs_1518"> <div class="divNumber">863.</div> <div class="p">
<span class="pN">1518</span>Katamaṃ taṃ rūpaṃ bāhiraṃ rūpassa na mudutā? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ rūpassa na mudutā. </div>
</div>
<div class="q" id="p_29Dhs_1519"> <div class="divNumber">864.</div> <div class="p">
<span class="pN">1519</span>Katamaṃ taṃ rūpaṃ ajjhattikaṃ rūpassa na kammaññatā? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ rūpassa na kammaññatā. </div>
</div>
<div class="q" id="p_29Dhs_1520"> <div class="divNumber">865.</div> <div class="p">
<span class="pN">1520</span>Katamaṃ taṃ rūpaṃ bāhiraṃ rūpassa kammaññatā? Yā rūpassa kammaññatā kammaññattaṃ kammaññabhāvo—  idaṃ taṃ rūpaṃ bāhiraṃ rūpassa kammaññatā. </div>
</div>
<div class="q" id="p_29Dhs_1521"> <div class="divNumber">866.</div> <div class="p">
<span class="pN">1521</span>Katamaṃ taṃ rūpaṃ bāhiraṃ rūpassa na kammaññatā? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ rūpassa na kammaññatā. </div>
</div>
<div class="q" id="p_29Dhs_1522"> <div class="divNumber">867.</div> <div class="p">
<span class="pN">1522</span>Katamaṃ taṃ rūpaṃ ajjhattikaṃ rūpassa na upacayo? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ rūpassa na upacayo. </div>
</div>
<div class="q" id="p_29Dhs_1523"> <div class="divNumber">868.</div> <div class="p">
<span class="pN">1523</span>Katamaṃ taṃ rūpaṃ bāhiraṃ rūpassa upacayo? Yo āyatanānaṃ ācayo, so rūpassa upacayo—  idaṃ taṃ rūpaṃ bāhiraṃ rūpassa upacayo. </div>
</div>
<div class="q" id="p_29Dhs_1524"> <div class="divNumber">869.</div> <div class="p">
<span class="pN">1524</span>Katamaṃ taṃ rūpaṃ bāhiraṃ rūpassa na upacayo? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ rūpassa na upacayo. </div>
</div>
<div class="q" id="p_29Dhs_1525"> <div class="divNumber">870.</div> <div class="p">
<span class="pN">1525</span>Katamaṃ taṃ rūpaṃ ajjhattikaṃ rūpassa na santati? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ rūpassa na santati. </div>
</div>
<div class="q" id="p_29Dhs_1526"> <div class="divNumber">871.</div> <div class="p">
<span class="pN">1526</span>Katamaṃ taṃ rūpaṃ bāhiraṃ rūpassa santati? Yo rūpassa upacayo, sā rūpassa santati—  idaṃ taṃ rūpaṃ bāhiraṃ rūpassa santati. </div>
</div>
<div class="q" id="p_29Dhs_1527"> <div class="divNumber">872.</div> <div class="p">
<span class="pN">1527</span>Katamaṃ taṃ rūpaṃ bāhiraṃ rūpassa na santati? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ rūpassa na santati. </div>
</div>
<div class="q" id="p_29Dhs_1528"> <div class="divNumber">873.</div> <div class="p">
<span class="pN">1528</span>Katamaṃ taṃ rūpaṃ ajjhattikaṃ rūpassa na jaratā? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ rūpassa na jaratā. </div>
</div>
<div class="q" id="p_29Dhs_1529"> <div class="divNumber">874.</div> <div class="p">
<span class="pN">1529</span>Katamaṃ taṃ rūpaṃ bāhiraṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—  idaṃ taṃ rūpaṃ bāhiraṃ rūpassa jaratā. </div>
</div>
<div class="q" id="p_29Dhs_1530"> <div class="divNumber">875.</div> <div class="p">
<span class="pN">1530</span>Katamaṃ taṃ rūpaṃ bāhiraṃ rūpassa na jaratā? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ rūpassa na jaratā. </div>
</div>
<div class="q" id="p_29Dhs_1531"> <div class="divNumber">876.</div> <div class="p">
<span class="pN">1531</span>Katamaṃ taṃ rūpaṃ ajjhattikaṃ rūpassa na aniccatā? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ rūpassa na aniccatā. </div>
</div>
<div class="q" id="p_29Dhs_1532"> <div class="divNumber">877.</div> <div class="p">
<span class="pN">1532</span>Katamaṃ taṃ rūpaṃ bāhiraṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—  idaṃ taṃ rūpaṃ bāhiraṃ rūpassa aniccatā. </div>
</div>
<div class="q" id="p_29Dhs_1533"> <div class="divNumber">878.</div> <div class="p">
<span class="pN">1533</span>Katamaṃ taṃ rūpaṃ bāhiraṃ rūpassa na aniccatā? Rūpāyatanaṃ…pe…  kabaḷīkāro āhāro—  idaṃ taṃ rūpaṃ bāhiraṃ rūpassa na aniccatā. </div>
</div>
<div class="q" id="p_29Dhs_1534"> <div class="divNumber">879.</div> <div class="p">
<span class="pN">1534</span>Katamaṃ taṃ rūpaṃ ajjhattikaṃ na kabaḷīkāro āhāro? Cakkhāyatanaṃ…pe…  kāyāyatanaṃ—  idaṃ taṃ rūpaṃ ajjhattikaṃ na kabaḷīkāro āhāro. </div>
</div>
<div class="q" id="p_29Dhs_1535"> <div class="divNumber">880.</div> <div class="p">
<span class="pN">1535</span>Katamaṃ taṃ rūpaṃ bāhiraṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ dantavikhādanaṃ galajjhoharaṇīyaṃ kucchivitthambhanaṃ yāya ojāya sattā yāpenti—  idaṃ taṃ rūpaṃ bāhiraṃ kabaḷīkāro āhāro. </div>
</div>
<div class="q" id="p_29Dhs_1536"> <div class="divNumber">881.</div> <div class="p">
<span class="pN">1536</span>Katamaṃ taṃ rūpaṃ bāhiraṃ na kabaḷīkāro āhāro? Rūpāyatanaṃ…pe…  rūpassa aniccatā—  idaṃ taṃ rūpaṃ bāhiraṃ na kabaḷīkāro āhāro. </div>
</div>
<div class="CENTER" id="p_29Dhs_1537">
<span class="pN">1537</span>Evaṃ tividhena rūpasaṅgaho.<br> Sukhumarūpatikaṃ.<br> Tikaniddeso.</div>
</div>
