<div>
<div class="b">
<a href="/">Home</a> » <a href="/tipitaka/29Dhs">29Dhs Dhammasaṅgaṇīpāḷi</a> » <a href="/tipitaka/29Dhs/2">2 Niddesa</a> » <a href="/tipitaka/29Dhs/2/2.2">2.2 Rūpakaṇḍa</a> » <a href="/tipitaka/29Dhs/2/2.2/2.2.2">2.2.2 Mātikā</a>
</div>
<div class="i">2.2.2.2 Duka</div>
<div class="h">Niddesa</div>
<div class="h">Rūpakaṇḍa</div>
<div class="h">Mātikā</div>
<div class="h">Duka</div>
<div class="q" id="p_29Dhs_1098"> <div class="p">
<span class="pN">1098</span>Duvidhena rūpasaṅgaho—  </div>
</div>
<div class="q" id="p_29Dhs_1099"> <div class="p">
<span class="pN">1099</span>Atthi rūpaṃ upādā, atthi rūpaṃ no upādā. </div>
</div>
<div class="q" id="p_29Dhs_1100"> <div class="p">
<span class="pN">1100</span>Atthi rūpaṃ upādinnaṃ, atthi rūpaṃ anupādinnaṃ. </div>
</div>
<div class="q" id="p_29Dhs_1101"> <div class="p">
<span class="pN">1101</span>Atthi rūpaṃ upādinnupādāniyaṃ, atthi rūpaṃ anupādinnupādāniyaṃ. </div>
</div>
<div class="q" id="p_29Dhs_1102"> <div class="p">
<span class="pN">1102</span>Atthi rūpaṃ sanidassanaṃ, atthi rūpaṃ anidassanaṃ. </div>
</div>
<div class="q" id="p_29Dhs_1103"> <div class="p">
<span class="pN">1103</span>Atthi rūpaṃ sappaṭighaṃ, atthi rūpaṃ appaṭighaṃ. </div>
</div>
<div class="q" id="p_29Dhs_1104"> <div class="p">
<span class="pN">1104</span>Atthi rūpaṃ indriyaṃ, atthi rūpaṃ na indriyaṃ. </div>
</div>
<div class="q" id="p_29Dhs_1105"> <div class="p">
<span class="pN">1105</span>Atthi rūpaṃ mahābhūtaṃ, atthi rūpaṃ na mahābhūtaṃ. </div>
</div>
<div class="q" id="p_29Dhs_1106"> <div class="p">
<span class="pN">1106</span>Atthi rūpaṃ viññatti, atthi rūpaṃ na viññatti. </div>
</div>
<div class="q" id="p_29Dhs_1107"> <div class="p">
<span class="pN">1107</span>Atthi rūpaṃ cittasamuṭṭhānaṃ, atthi rūpaṃ na cittasamuṭṭhānaṃ. </div>
</div>
<div class="q" id="p_29Dhs_1108"> <div class="p">
<span class="pN">1108</span>Atthi rūpaṃ cittasahabhu, atthi rūpaṃ na cittasahabhu. </div>
</div>
<div class="q" id="p_29Dhs_1109"> <div class="p">
<span class="pN">1109</span>Atthi rūpaṃ cittānuparivatti, atthi rūpaṃ na cittānuparivatti. </div>
</div>
<div class="q" id="p_29Dhs_1110"> <div class="p">
<span class="pN">1110</span>Atthi rūpaṃ ajjhattikaṃ, atthi rūpaṃ bāhiraṃ. </div>
</div>
<div class="q" id="p_29Dhs_1111"> <div class="p">
<span class="pN">1111</span>Atthi rūpaṃ oḷārikaṃ, atthi rūpaṃ sukhumaṃ. </div>
</div>
<div class="q" id="p_29Dhs_1112"> <div class="p">
<span class="pN">1112</span>Atthi rūpaṃ dūre, atthi rūpaṃ santike. [14] </div>
</div>
<div class="CENTER" id="p_29Dhs_1113">
<span class="pN">1113</span>Pakiṇṇakadukaṃ.</div>
<div class="q" id="p_29Dhs_1114"> <div class="p">
<span class="pN">1114</span>Atthi rūpaṃ cakkhusamphassassa vatthu, atthi rūpaṃ cakkhusamphassassa na vatthu. Atthi rūpaṃ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa vatthu, atthi rūpaṃ cakkhuviññāṇassa na vatthu. </div>
</div>
<div class="q" id="p_29Dhs_1115"> <div class="p">
<span class="pN">1115</span>Atthi rūpaṃ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa vatthu, atthi rūpaṃ kāyasamphassassa na vatthu. Atthi rūpaṃ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa vatthu, atthi rūpaṃ kāyaviññāṇassa na vatthu. [25] </div>
</div>
<div class="CENTER" id="p_29Dhs_1116">
<span class="pN">1116</span>Vatthudukaṃ.</div>
<div class="q" id="p_29Dhs_1117"> <div class="p">
<span class="pN">1117</span>Atthi rūpaṃ cakkhusamphassassa ārammaṇaṃ, atthi rūpaṃ cakkhusamphassassa nārammaṇaṃ. Atthi rūpaṃ cakkhusamphassajāya vedanāya…pe…  saññāya…pe…  cetanāya…pe…  cakkhuviññāṇassa ārammaṇaṃ, atthi rūpaṃ cakkhuviññāṇassa nārammaṇaṃ. </div>
</div>
<div class="q" id="p_29Dhs_1118"> <div class="p">
<span class="pN">1118</span>Atthi rūpaṃ sotasamphassassa…pe…  ghānasamphassassa…pe…  jivhāsamphassassa…pe…  kāyasamphassassa ārammaṇaṃ, atthi rūpaṃ kāyasamphassassa nārammaṇaṃ. Atthi rūpaṃ kāyasamphassajāya vedanāya…pe…  saññāya…pe…  cetanāya…pe…  kāyaviññāṇassa ārammaṇaṃ, atthi rūpaṃ kāyaviññāṇassa nārammaṇaṃ. [25] </div>
</div>
<div class="CENTER" id="p_29Dhs_1119">
<span class="pN">1119</span>Ārammaṇadukaṃ.</div>
<div class="q" id="p_29Dhs_1120"> <div class="p">
<span class="pN">1120</span>Atthi rūpaṃ cakkhāyatanaṃ, atthi rūpaṃ na cakkhāyatanaṃ. Atthi rūpaṃ sotāyatanaṃ…pe…  ghānāyatanaṃ…pe…  jivhāyatanaṃ…pe…  kāyāyatanaṃ, atthi rūpaṃ na kāyāyatanaṃ. </div>
</div>
<div class="q" id="p_29Dhs_1121"> <div class="p">
<span class="pN">1121</span>Atthi rūpaṃ rūpāyatanaṃ, atthi rūpaṃ na rūpāyatanaṃ. Atthi rūpaṃ saddāyatanaṃ…pe…  gandhāyatanaṃ…pe…  rasāyatanaṃ…pe…  phoṭṭhabbāyatanaṃ, atthi rūpaṃ na phoṭṭhabbāyatanaṃ. [10] </div>
</div>
<div class="CENTER" id="p_29Dhs_1122">
<span class="pN">1122</span>Āyatanadukaṃ.</div>
<div class="q" id="p_29Dhs_1123"> <div class="p">
<span class="pN">1123</span>Atthi rūpaṃ cakkhudhātu, atthi rūpaṃ na cakkhudhātu. Atthi rūpaṃ sotadhātu…pe…  ghānadhātu…pe…  jivhādhātu…pe…  kāyadhātu, atthi rūpaṃ na kāyadhātu. </div>
</div>
<div class="q" id="p_29Dhs_1124"> <div class="p">
<span class="pN">1124</span>Atthi rūpaṃ rūpadhātu, atthi rūpaṃ na rūpadhātu. Atthi rūpaṃ saddadhātu…pe…  gandhadhātu…pe…  rasadhātu…pe…  phoṭṭhabbadhātu, atthi rūpaṃ na phoṭṭhabbadhātu. [10] </div>
</div>
<div class="CENTER" id="p_29Dhs_1125">
<span class="pN">1125</span>Dhātudukaṃ.</div>
<div class="q" id="p_29Dhs_1126"> <div class="p">
<span class="pN">1126</span>Atthi rūpaṃ cakkhundriyaṃ, atthi rūpaṃ na cakkhundriyaṃ. Atthi rūpaṃ sotindriyaṃ…pe…  ghānindriyaṃ…pe…  jivhindriyaṃ…pe…  kāyindriyaṃ, atthi rūpaṃ na kāyindriyaṃ. </div>
</div>
<div class="q" id="p_29Dhs_1127"> <div class="p">
<span class="pN">1127</span>Atthi rūpaṃ itthindriyaṃ, atthi rūpaṃ na itthindriyaṃ. </div>
</div>
<div class="q" id="p_29Dhs_1128"> <div class="p">
<span class="pN">1128</span>Atthi rūpaṃ purisindriyaṃ, atthi rūpaṃ na purisindriyaṃ. </div>
</div>
<div class="q" id="p_29Dhs_1129"> <div class="p">
<span class="pN">1129</span>Atthi rūpaṃ jīvitindriyaṃ, atthi rūpaṃ na jīvitindriyaṃ. [8] </div>
</div>
<div class="CENTER" id="p_29Dhs_1130">
<span class="pN">1130</span>Indriyadukaṃ.</div>
<div class="q" id="p_29Dhs_1131"> <div class="p">
<span class="pN">1131</span>Atthi rūpaṃ kāyaviññatti, atthi rūpaṃ na kāyaviññatti. </div>
</div>
<div class="q" id="p_29Dhs_1132"> <div class="p">
<span class="pN">1132</span>Atthi rūpaṃ vacīviññatti, atthi rūpaṃ na vacīviññatti. </div>
</div>
<div class="q" id="p_29Dhs_1133"> <div class="p">
<span class="pN">1133</span>Atthi rūpaṃ ākāsadhātu, atthi rūpaṃ na ākāsadhātu. </div>
</div>
<div class="q" id="p_29Dhs_1134"> <div class="p">
<span class="pN">1134</span>Atthi rūpaṃ āpodhātu, atthi rūpaṃ na āpodhātu. </div>
</div>
<div class="q" id="p_29Dhs_1135"> <div class="p">
<span class="pN">1135</span>Atthi rūpaṃ rūpassa lahutā, atthi rūpaṃ rūpassa na lahutā. </div>
</div>
<div class="q" id="p_29Dhs_1136"> <div class="p">
<span class="pN">1136</span>Atthi rūpaṃ rūpassa mudutā, atthi rūpaṃ rūpassa na mudutā. </div>
</div>
<div class="q" id="p_29Dhs_1137"> <div class="p">
<span class="pN">1137</span>Atthi rūpaṃ rūpassa kammaññatā, atthi rūpaṃ rūpassa na kammaññatā. </div>
</div>
<div class="q" id="p_29Dhs_1138"> <div class="p">
<span class="pN">1138</span>Atthi rūpaṃ rūpassa upacayo, atthi rūpaṃ rūpassa na upacayo. </div>
</div>
<div class="q" id="p_29Dhs_1139"> <div class="p">
<span class="pN">1139</span>Atthi rūpaṃ rūpassa santati, atthi rūpaṃ rūpassa na santati. </div>
</div>
<div class="q" id="p_29Dhs_1140"> <div class="p">
<span class="pN">1140</span>Atthi rūpaṃ rūpassa jaratā, atthi rūpaṃ rūpassa na jaratā. </div>
</div>
<div class="q" id="p_29Dhs_1141"> <div class="p">
<span class="pN">1141</span>Atthi rūpaṃ rūpassa aniccatā, atthi rūpaṃ rūpassa na aniccatā. </div>
</div>
<div class="q" id="p_29Dhs_1142"> <div class="p">
<span class="pN">1142</span>Atthi rūpaṃ kabaḷīkāro āhāro, atthi rūpaṃ na kabaḷīkāro āhāro. [12] </div>
</div>
<div class="CENTER" id="p_29Dhs_1143">
<span class="pN">1143</span>Evaṃ duvidhena rūpasaṅgaho.<br> Sukhumarūpadukaṃ.<br> Dukaṃ.</div>
</div>
