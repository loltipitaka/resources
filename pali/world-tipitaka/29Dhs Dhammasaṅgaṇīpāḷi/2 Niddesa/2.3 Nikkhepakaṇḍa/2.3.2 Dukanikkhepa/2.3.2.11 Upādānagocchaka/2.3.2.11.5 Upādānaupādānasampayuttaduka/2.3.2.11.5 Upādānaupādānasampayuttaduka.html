<div>
<div class="b">
<a href="/">Home</a> » <a href="/tipitaka/29Dhs">29Dhs Dhammasaṅgaṇīpāḷi</a> » <a href="/tipitaka/29Dhs/2">2 Niddesa</a> » <a href="/tipitaka/29Dhs/2/2.3">2.3 Nikkhepakaṇḍa</a> » <a href="/tipitaka/29Dhs/2/2.3/2.3.2">2.3.2 Dukanikkhepa</a> » <a href="/tipitaka/29Dhs/2/2.3/2.3.2/2.3.2.11">2.3.2.11 Upādānagocchaka</a>
</div>
<div class="i">2.3.2.11.5 Upādānaupādānasampayuttaduka</div>
<div class="h">Niddesa</div>
<div class="h">Nikkhepakaṇḍa</div>
<div class="h">Dukanikkhepa</div>
<div class="h">Upādānagocchaka</div>
<div class="h">Upādānaupādānasampayuttaduka</div>
<div class="q" id="p_29Dhs_1928"> <div class="divNumber">1231.</div> <div class="p">
<span class="pN">1928</span>Katame dhammā upādānā ceva upādānasampayuttā ca? Diṭṭhupādānaṃ kāmupādānena upādānañceva upādānasampayuttañca, kāmupādānaṃ diṭṭhupādānena upādānañceva upādānasampayuttañca, sīlabbatupādānaṃ kāmupādānena upādānañceva upādānasampayuttañca, kāmupādānaṃ sīlabbatupādānena upādānañceva upādānasampayuttañca, attavādupādānaṃ kāmupādānena upādānañceva upādānasampayuttañca, kāmupādānaṃ attavādupādānena upādānañceva upādānasampayuttañca—  ime dhammā upādānā ceva upādānasampayuttā ca. </div>
</div>
<div class="q" id="p_29Dhs_1929"> <div class="divNumber">1232.</div> <div class="p">
<span class="pN">1929</span>Katame dhammā upādānasampayuttā ceva no ca upādānā? Tehi dhammehi ye dhammā sampayuttā, te dhamme ṭhapetvā vedanākkhandho…pe…  viññāṇakkhandho—  ime dhammā upādānasampayuttā ceva no ca upādānā. </div>
</div>
</div>
