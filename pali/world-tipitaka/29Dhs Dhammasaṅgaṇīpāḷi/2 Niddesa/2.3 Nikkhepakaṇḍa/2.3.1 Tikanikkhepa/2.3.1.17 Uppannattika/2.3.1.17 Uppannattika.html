<div>
<div class="b">
<a href="/">Home</a> » <a href="/tipitaka/29Dhs">29Dhs Dhammasaṅgaṇīpāḷi</a> » <a href="/tipitaka/29Dhs/2">2 Niddesa</a> » <a href="/tipitaka/29Dhs/2/2.3">2.3 Nikkhepakaṇḍa</a> » <a href="/tipitaka/29Dhs/2/2.3/2.3.1">2.3.1 Tikanikkhepa</a>
</div>
<div class="i">2.3.1.17 Uppannattika</div>
<div class="h">Niddesa</div>
<div class="h">Nikkhepakaṇḍa</div>
<div class="h">Tikanikkhepa</div>
<div class="h">Uppannattika</div>
<div class="q" id="p_29Dhs_1706"> <div class="divNumber">1041.</div> <div class="p">
<span class="pN">1706</span>Katame dhammā uppannā? Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā uppannā uppannaṃsena saṅgahitā, rūpaṃ, vedanā, saññā, saṅkhārā, viññāṇaṃ—  ime dhammā uppannā. </div>
</div>
<div class="q" id="p_29Dhs_1707"> <div class="divNumber">1042.</div> <div class="p">
<span class="pN">1707</span>Katame dhammā anuppannā? Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā anuṭṭhitā asamuṭṭhitā anuppannā anuppannaṃsena saṅgahitā, rūpaṃ, vedanā, saññā, saṅkhārā, viññāṇaṃ—  ime dhammā anuppannā. </div>
</div>
<div class="q" id="p_29Dhs_1708"> <div class="divNumber">1043.</div> <div class="p">
<span class="pN">1708</span>Katame dhammā uppādino? Kusalākusalānaṃ dhammānaṃ avipakkavipākānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho…pe…  viññāṇakkhandho; yañca rūpaṃ kammassa katattā uppajjissati—  ime dhammā uppādino. </div>
</div>
</div>
