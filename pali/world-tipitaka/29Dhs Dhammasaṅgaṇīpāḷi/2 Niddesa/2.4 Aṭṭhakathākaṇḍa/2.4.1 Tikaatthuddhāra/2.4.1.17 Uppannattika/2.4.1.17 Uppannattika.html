<div>
<div class="b">
<a href="/">Home</a> » <a href="/tipitaka/29Dhs">29Dhs Dhammasaṅgaṇīpāḷi</a> » <a href="/tipitaka/29Dhs/2">2 Niddesa</a> » <a href="/tipitaka/29Dhs/2/2.4">2.4 Aṭṭhakathākaṇḍa</a> » <a href="/tipitaka/29Dhs/2/2.4/2.4.1">2.4.1 Tikaatthuddhāra</a>
</div>
<div class="i">2.4.1.17 Uppannattika</div>
<div class="h">Niddesa</div>
<div class="h">Aṭṭhakathākaṇḍa</div>
<div class="h">Tikaatthuddhāra</div>
<div class="h">Uppannattika</div>
<div class="q" id="p_29Dhs_2136"> <div class="divNumber">1430.</div> <div class="p">
<span class="pN">2136</span>Katame dhammā uppannā? Catūsu bhūmīsu vipāko, yañca rūpaṃ kammassa katattā—  ime dhammā siyā uppannā, siyā uppādino; na vattabbā anuppannāti. Catūsu bhūmīsu kusalaṃ, akusalaṃ, tīsu bhūmīsu kiriyābyākataṃ, yañca rūpaṃ na kammassa katattā—  ime dhammā siyā uppannā, siyā anuppannā, na vattabbā uppādinoti. Nibbānaṃ na vattabbaṃ uppannantipi, anuppannantipi, uppādinotipi. </div>
</div>
</div>
