<div>
<div class="b">
<a href="/">Home</a> » <a href="/tipitaka/34Y6">34Y6 Saṅkhārayamakapāḷi</a> » <a href="/tipitaka/34Y6/2">2 Pavattivāra</a> » <a href="/tipitaka/34Y6/2/2.1">2.1 Uppādavāra</a> » <a href="/tipitaka/34Y6/2/2.1/2.1.1">2.1.1 Paccuppannavāra</a>
</div>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_34Y6_125"> <div class="divNumber">19.</div> <div class="p">
<span class="pN">125</span>»  Yassa kāyasaṅkhāro uppajjati tassa vacīsaṅkhāro uppajjatīti? </div>
</div>
<div class="q" id="p_34Y6_126"> <div class="p">
<span class="pN">126</span>Vinā vitakkavicārehi assāsapassāsānaṃ uppādakkhaṇe tesaṃ kāyasaṅkhāro uppajjati, no ca tesaṃ vacīsaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ kāyasaṅkhāro ca uppajjati vacīsaṅkhāro ca uppajjati. </div>
</div>
<div class="q" id="p_34Y6_127"> <div class="p">
<span class="pN">127</span>«  Yassa vā pana vacīsaṅkhāro uppajjati tassa kāyasaṅkhāro uppajjatīti? </div>
</div>
<div class="q" id="p_34Y6_128"> <div class="p">
<span class="pN">128</span>Vinā assāsapassāsehi vitakkavicārānaṃ uppādakkhaṇe tesaṃ vacīsaṅkhāro uppajjati, no ca tesaṃ kāyasaṅkhāro uppajjati. Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ vacīsaṅkhāro ca uppajjati kāyasaṅkhāro ca uppajjati. </div>
</div>
<div class="q" id="p_34Y6_129"> <div class="p">
<span class="pN">129</span>»  Yassa kāyasaṅkhāro uppajjati tassa cittasaṅkhāro uppajjatīti? Āmantā. </div>
</div>
<div class="q" id="p_34Y6_130"> <div class="p">
<span class="pN">130</span>«  Yassa vā pana cittasaṅkhāro uppajjati tassa kāyasaṅkhāro uppajjatīti? </div>
</div>
<div class="q" id="p_34Y6_131"> <div class="p">
<span class="pN">131</span>Vinā assāsapassāsehi cittassa uppādakkhaṇe tesaṃ cittasaṅkhāro uppajjati, no ca tesaṃ kāyasaṅkhāro uppajjati. Assāsapassāsānaṃ uppādakkhaṇe tesaṃ cittasaṅkhāro ca uppajjati kāyasaṅkhāro ca uppajjati. </div>
</div>
<div class="q" id="p_34Y6_132"> <div class="divNumber">20.</div> <div class="p">
<span class="pN">132</span>»  Yassa vacīsaṅkhāro uppajjati tassa cittasaṅkhāro uppajjatīti? Āmantā. </div>
</div>
<div class="q" id="p_34Y6_133"> <div class="p">
<span class="pN">133</span>«  Yassa vā pana cittasaṅkhāro uppajjati tassa vacīsaṅkhāro uppajjatīti? </div>
</div>
<div class="q" id="p_34Y6_134"> <div class="p">
<span class="pN">134</span>Vinā vitakkavicārehi cittassa uppādakkhaṇe tesaṃ cittasaṅkhāro uppajjati, no ca tesaṃ vacīsaṅkhāro uppajjati. Vitakkavicārānaṃ uppādakkhaṇe tesaṃ cittasaṅkhāro ca uppajjati vacīsaṅkhāro ca uppajjati. </div>
</div>
</div>
