<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/5">5 Ganthagocchaka</a> » <a href="/tipitaka/38P2/5/5.5">5.5 Ganthaganthasampayuttaduka</a> » <a href="/tipitaka/38P2/5/5.5/5.5.1">5.5.1 Paṭiccavāra</a> » <a href="/tipitaka/38P2/5/5.5/5.5.1/5.5.1.1--4">5.5.1.1--4 Paccayacatukka</a>
</div>
<div class="i"> Hetu</div>
<div class="h">Ganthagocchaka</div>
<div class="h">Ganthaganthasampayuttaduka</div>
<div class="h">Paṭiccavāra</div>
<div class="h">Paccayacatukka</div>
<div class="h">Hetu</div>
<div class="q" id="p_38P2_1853"> <div class="divNumber">107.</div> <div class="p">
<span class="pN">1853</span>Ganthañceva ganthasampayuttañca dhammaṃ paṭicca gantho ceva ganthasampayutto ca dhammo uppajjati hetupaccayā—  sīlabbataparāmāsaṃ kāyaganthaṃ paṭicca abhijjhākāyagantho, abhijjhākāyaganthaṃ paṭicca sīlabbataparāmāso kāyagantho, idaṃsaccābhinivesakāyaganthaṃ paṭicca abhijjhākāyagantho, abhijjhākāyaganthaṃ paṭicca idaṃsaccābhiniveso kāyagantho. (1) </div>
</div>
<div class="q" id="p_38P2_1854"> <div class="p">
<span class="pN">1854</span>Ganthañceva ganthasampayuttañca dhammaṃ paṭicca ganthasampayutto ceva no ca gantho dhammo uppajjati hetupaccayā—  ganthe paṭicca sampayuttakā khandhā. (2) </div>
</div>
<div class="q" id="p_38P2_1855"> <div class="p">
<span class="pN">1855</span>Ganthañceva ganthasampayuttañca dhammaṃ paṭicca gantho ceva ganthasampayutto ca ganthasampayutto ceva no ca gantho ca dhammā uppajjanti hetupaccayā—  sīlabbataparāmāsaṃ kāyaganthaṃ paṭicca abhijjhākāyagantho sampayuttakā ca khandhā. (Cakkaṃ.) (3) </div>
</div>
<div class="q" id="p_38P2_1856"> <div class="divNumber">108.</div> <div class="p">
<span class="pN">1856</span>Ganthasampayuttañceva no ca ganthaṃ dhammaṃ paṭicca ganthasampayutto ceva no ca gantho dhammo uppajjati hetupaccayā—  ganthasampayuttañceva no ca ganthaṃ ekaṃ khandhaṃ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_1857"> <div class="p">
<span class="pN">1857</span>Ganthasampayuttañceva no ca ganthaṃ dhammaṃ paṭicca gantho ceva ganthasampayutto ca dhammo uppajjati hetupaccayā—  ganthasampayutte ceva no ca ganthe khandhe paṭicca ganthā. (2) </div>
</div>
<div class="q" id="p_38P2_1858"> <div class="p">
<span class="pN">1858</span>Ganthasampayuttañceva no ca ganthaṃ dhammaṃ paṭicca gantho ceva ganthasampayutto ca ganthasampayutto ceva no ca gantho ca dhammā uppajjanti hetupaccayā—  ganthasampayuttañceva no ca ganthaṃ ekaṃ khandhaṃ paṭicca tayo khandhā ganthā ca…pe…  dve khandhe…pe… . (3) </div>
</div>
<div class="q" id="p_38P2_1859"> <div class="divNumber">109.</div> <div class="p">
<span class="pN">1859</span>Ganthañceva ganthasampayuttañca ganthasampayuttañceva no ca ganthañca dhammaṃ paṭicca gantho ceva ganthasampayutto ca dhammo uppajjati hetupaccayā—  ganthe ca sampayuttake ca khandhe paṭicca ganthā. (1) </div>
</div>
<div class="q" id="p_38P2_1860"> <div class="p">
<span class="pN">1860</span>Ganthañceva ganthasampayuttañca ganthasampayuttañceva no ca ganthañca dhammaṃ paṭicca ganthasampayutto ceva no ca gantho dhammo uppajjati hetupaccayā—  ganthasampayuttañceva no ca ganthaṃ ekaṃ khandhañca ganthe ca paṭicca tayo khandhā…pe…  dve khandhe ca…pe… . (2) </div>
</div>
<div class="q" id="p_38P2_1861"> <div class="p">
<span class="pN">1861</span>Ganthañceva ganthasampayuttañca ganthasampayuttañceva no ca ganthañca dhammaṃ paṭicca gantho ceva ganthasampayutto ca ganthasampayutto ceva no ca gantho ca dhammā uppajjanti hetupaccayā—  ganthasampayuttañceva no ca ganthaṃ ekaṃ khandhañca sīlabbataparāmāsaṃ kāyaganthañca paṭicca tayo khandhā abhijjhākāyagantho ca…pe…  dve khandhe ca…pe… . (Cakkaṃ bandhitabbaṃ. Saṃkhittaṃ.) (3) </div>
</div>
<div class="q" id="p_38P2_1862"> <div class="divNumber">110.</div> <div class="p">
<span class="pN">1862</span>Hetuyā nava, ārammaṇe nava (sabbattha nava), kamme nava, āhāre nava…pe…  avigate nava. </div>
</div>
<div class="CENTER" id="p_38P2_1863">
<span class="pN">1863</span>Anulomaṃ.</div>
<div class="q" id="p_38P2_1864"> <div class="divNumber">111.</div> <div class="p">
<span class="pN">1864</span>Ganthañceva ganthasampayuttañca dhammaṃ paṭicca gantho ceva ganthasampayutto ca dhammo uppajjati naadhipatipaccayā. (Saṃkhittaṃ.) </div>
</div>
<div class="q" id="p_38P2_1865"> <div class="p">
<span class="pN">1865</span>(Idha nahetupaccayo natthi) Naadhipatiyā nava, napurejāte nava, napacchājāte nava, naāsevane nava, nakamme tīṇi, navipāke nava, navippayutte nava. </div>
</div>
<div class="CENTER" id="p_38P2_1866">
<span class="pN">1866</span>Paccanīyaṃ.</div>
</div>
