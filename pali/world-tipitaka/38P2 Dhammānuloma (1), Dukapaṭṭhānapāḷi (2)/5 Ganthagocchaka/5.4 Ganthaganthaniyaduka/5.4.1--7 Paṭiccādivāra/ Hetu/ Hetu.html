<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/5">5 Ganthagocchaka</a> » <a href="/tipitaka/38P2/5/5.4">5.4 Ganthaganthaniyaduka</a> » <a href="/tipitaka/38P2/5/5.4/5.4.1--7">5.4.1--7 Paṭiccādivāra</a>
</div>
<div class="i"> Hetu</div>
<div class="h">Ganthagocchaka</div>
<div class="h">Ganthaganthaniyaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_1842"> <div class="divNumber">103.</div> <div class="p">
<span class="pN">1842</span>Ganthañceva ganthaniyañca dhammaṃ paṭicca gantho ceva ganthaniyo ca dhammo uppajjati hetupaccayā—  sīlabbataparāmāsaṃ kāyaganthaṃ paṭicca abhijjhākāyagantho, abhijjhākāyaganthaṃ paṭicca sīlabbataparāmāso kāyagantho, idaṃsaccābhinivesakāyaganthaṃ paṭicca abhijjhākāyagantho, abhijjhākāyaganthaṃ paṭicca idaṃsaccābhinivesakāyagantho. (1) </div>
</div>
<div class="q" id="p_38P2_1843"> <div class="p">
<span class="pN">1843</span>Ganthañceva ganthaniyañca dhammaṃ paṭicca ganthaniyo ceva no ca gantho dhammo uppajjati hetupaccayā—  ganthe paṭicca sampayuttakā khandhā cittasamuṭṭhānañca rūpaṃ. (2) </div>
</div>
<div class="q" id="p_38P2_1844"> <div class="p">
<span class="pN">1844</span>Ganthañceva ganthaniyañca dhammaṃ paṭicca gantho ceva ganthaniyo ca ganthaniyo ceva no ca gantho ca dhammā uppajjanti hetupaccayā. (1) </div>
</div>
</div>
