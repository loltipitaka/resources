<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/3">3 Āsavagocchaka</a> » <a href="/tipitaka/38P2/3/3.1">3.1 Āsavaduka</a> » <a href="/tipitaka/38P2/3/3.1/3.1.3">3.1.3 Paccayavāra</a> » <a href="/tipitaka/38P2/3/3.1/3.1.3/3.1.3.1">3.1.3.1 Paccayānuloma</a> » <a href="/tipitaka/38P2/3/3.1/3.1.3/3.1.3.1/3.1.3.1.1">3.1.3.1.1 Vibhaṅgavāra</a>
</div>
<div class="i"> Hetu</div>
<div class="h">Āsavagocchaka</div>
<div class="h">Āsavaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_992"> <div class="divNumber">10.</div> <div class="p">
<span class="pN">992</span>Āsavaṃ dhammaṃ paccayā āsavo dhammo uppajjati hetupaccayā. (Āsavamūlakaṃ tīṇi, paṭiccasadisā.) </div>
</div>
<div class="q" id="p_38P2_993"> <div class="p">
<span class="pN">993</span>Noāsavaṃ dhammaṃ paccayā noāsavo dhammo uppajjati hetupaccayā—  noāsavaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paccayā vatthu, vatthuṃ paccayā khandhā, mahābhūte paccayā cittasamuṭṭhānaṃ rūpaṃ kaṭattārūpaṃ upādārūpaṃ, vatthuṃ paccayā noāsavā khandhā. (1) </div>
</div>
<div class="q" id="p_38P2_994"> <div class="p">
<span class="pN">994</span>Noāsavaṃ dhammaṃ paccayā āsavo dhammo uppajjati hetupaccayā—  noāsave khandhe paccayā āsavā, vatthuṃ paccayā āsavā. (2) </div>
</div>
<div class="q" id="p_38P2_995"> <div class="p">
<span class="pN">995</span>Noāsavaṃ dhammaṃ paccayā āsavo ca noāsavo ca dhammā uppajjanti hetupaccayā—  noāsavaṃ ekaṃ khandhaṃ paccayā tayo khandhā āsavā ca cittasamuṭṭhānañca rūpaṃ…pe…  dve khandhe…pe…  vatthuṃ paccayā āsavā sampayuttakā ca khandhā. (3) </div>
</div>
<div class="q" id="p_38P2_996"> <div class="divNumber">11.</div> <div class="p">
<span class="pN">996</span>Āsavañca noāsavañca dhammaṃ paccayā āsavo dhammo uppajjati hetupaccayā—  kāmāsavañca sampayuttake ca khandhe paccayā diṭṭhāsavo avijjāsavo (cakkaṃ). Kāmāsavañca vatthuñca paccayā diṭṭhāsavo avijjāsavo. (Cakkaṃ.) (1) </div>
</div>
<div class="q" id="p_38P2_997"> <div class="p">
<span class="pN">997</span>Āsavañca noāsavañca dhammaṃ paccayā noāsavo dhammo uppajjati hetupaccayā—  noāsavaṃ ekaṃ khandhañca āsave ca paccayā tayo khandhā cittasamuṭṭhānañca rūpaṃ…pe…  dve khandhe…pe…  āsavañca vatthuñca paccayā noāsavā khandhā. (2) </div>
</div>
<div class="q" id="p_38P2_998"> <div class="p">
<span class="pN">998</span>Āsavañca noāsavañca dhammaṃ paccayā āsavo ca noāsavo ca dhammā uppajjanti hetupaccayā—  noāsavaṃ ekaṃ khandhañca kāmāsavañca paccayā tayo khandhā diṭṭhāsavo avijjāsavo cittasamuṭṭhānañca rūpaṃ…pe…  dve khandhe…pe…  (cakkaṃ). Kāmāsavañca vatthuñca paccayā diṭṭhāsavo avijjāsavo sampayuttakā ca khandhā. (Cakkaṃ. Saṃkhittaṃ.) (3) </div>
</div>
</div>
