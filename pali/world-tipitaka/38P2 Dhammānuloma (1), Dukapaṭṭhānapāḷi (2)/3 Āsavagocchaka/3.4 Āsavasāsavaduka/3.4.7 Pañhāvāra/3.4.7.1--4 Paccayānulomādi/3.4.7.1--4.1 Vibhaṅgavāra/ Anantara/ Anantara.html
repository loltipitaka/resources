<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/3">3 Āsavagocchaka</a> » <a href="/tipitaka/38P2/3/3.4">3.4 Āsavasāsavaduka</a> » <a href="/tipitaka/38P2/3/3.4/3.4.7">3.4.7 Pañhāvāra</a> » <a href="/tipitaka/38P2/3/3.4/3.4.7/3.4.7.1--4">3.4.7.1--4 Paccayānulomādi</a> » <a href="/tipitaka/38P2/3/3.4/3.4.7/3.4.7.1--4/3.4.7.1--4.1">3.4.7.1--4.1 Vibhaṅgavāra</a>
</div>
<div class="i"> Anantara</div>
<div class="h">Āsavagocchaka</div>
<div class="h">Āsavasāsavaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_1268"> <div class="divNumber">112.</div> <div class="p">
<span class="pN">1268</span>Āsavo ceva sāsavo ca dhammo āsavassa ceva sāsavassa ca dhammassa anantarapaccayena paccayo—  purimā purimā āsavā pacchimānaṃ pacchimānaṃ āsavānaṃ anantarapaccayena paccayo. (1) </div>
</div>
<div class="q" id="p_38P2_1269"> <div class="p">
<span class="pN">1269</span>Āsavo ceva sāsavo ca dhammo sāsavassa ceva no ca āsavassa dhammassa anantarapaccayena paccayo—  purimā purimā āsavā pacchimānaṃ pacchimānaṃ sāsavānañceva no ca āsavānaṃ khandhānaṃ anantarapaccayena paccayo; āsavā vuṭṭhānassa anantarapaccayena paccayo. (2) </div>
</div>
<div class="q" id="p_38P2_1270"> <div class="p">
<span class="pN">1270</span>Āsavo ceva sāsavo ca dhammo āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—  purimā purimā āsavā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo. (3) </div>
</div>
<div class="q" id="p_38P2_1271"> <div class="divNumber">113.</div> <div class="p">
<span class="pN">1271</span>Sāsavo ceva no ca āsavo dhammo sāsavassa ceva no ca āsavassa dhammassa anantarapaccayena paccayo—  purimā purimā sāsavā ceva no ca āsavā khandhā pacchimānaṃ pacchimānaṃ sāsavānañceva no ca āsavānaṃ khandhānaṃ anantarapaccayena paccayo; anulomaṃ gotrabhussa, anulomaṃ vodānassa, āvajjanā sāsavānañceva no ca āsavānaṃ khandhānaṃ anantarapaccayena paccayo. (1) </div>
</div>
<div class="q" id="p_38P2_1272"> <div class="p">
<span class="pN">1272</span>Sāsavo ceva no ca āsavo dhammo āsavassa ceva sāsavassa ca dhammassa anantarapaccayena paccayo—  purimā purimā sāsavā ceva no ca āsavā khandhā pacchimānaṃ pacchimānaṃ āsavānaṃ anantarapaccayena paccayo; āvajjanā āsavānaṃ anantarapaccayena paccayo. (2) </div>
</div>
<div class="q" id="p_38P2_1273"> <div class="p">
<span class="pN">1273</span>Sāsavo ceva no ca āsavo dhammo āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—  purimā purimā sāsavā ceva no ca āsavā khandhā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo; āvajjanā āsavānaṃ sampayuttakānañca khandhānaṃ anantarapaccayena paccayo. (3) </div>
</div>
<div class="q" id="p_38P2_1274"> <div class="divNumber">114.</div> <div class="p">
<span class="pN">1274</span>Āsavo ceva sāsavo ca sāsavo ceva no ca āsavo ca dhammā āsavassa ceva sāsavassa ca dhammassa anantarapaccayena paccayo—  purimā purimā āsavā ca sampayuttakā ca khandhā pacchimānaṃ pacchimānaṃ āsavānaṃ anantarapaccayena paccayo. (1) </div>
</div>
<div class="q" id="p_38P2_1275"> <div class="p">
<span class="pN">1275</span>Āsavo ceva sāsavo ca sāsavo ceva no ca āsavo ca dhammā sāsavassa ceva no ca āsavassa dhammassa anantarapaccayena paccayo—  purimā purimā āsavā ca sampayuttakā ca khandhā pacchimānaṃ pacchimānaṃ sāsavānañceva no ca āsavānaṃ khandhānaṃ anantarapaccayena paccayo; āsavā ca sampayuttakā ca khandhā vuṭṭhānassa anantarapaccayena paccayo. (2) </div>
</div>
<div class="q" id="p_38P2_1276"> <div class="p">
<span class="pN">1276</span>Āsavo ceva sāsavo ca sāsavo ceva no ca āsavo ca dhammā āsavassa ceva sāsavassa ca sāsavassa ceva no ca āsavassa ca dhammassa anantarapaccayena paccayo—  purimā purimā āsavā ca sampayuttakā ca khandhā pacchimānaṃ pacchimānaṃ āsavānaṃ sampayuttakānañca khandhānaṃ anantarapaccayena paccayo. (Evaṃ sabbaṃ vitthāretabbaṃ.) (3) </div>
</div>
<div class="q" id="p_38P2_1277"> <div class="p">
<span class="pN">1277</span>(Āsavadukepi anantaraṃ iminā sadisaṃ kātabbaṃ. Āvajjanāpi vuṭṭhānampi evaṃ samuddiṭṭhaṃ saṃkhittaṃ. Sabbaṃ paripuṇṇaṃ. Āsavadukasadisaṃ kātabbaṃ, ninnānaṃ.) </div>
</div>
<div class="CENTER" id="p_38P2_1278">
<span class="pN">1278</span>Āsavasāsavadukaṃ niṭṭhitaṃ.</div>
</div>
