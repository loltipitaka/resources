<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/1">1 Hetugocchaka</a> » <a href="/tipitaka/38P2/1/1.2">1.2 Sahetukaduka</a> » <a href="/tipitaka/38P2/1/1.2/1.2.7">1.2.7 Pañhāvāra</a> » <a href="/tipitaka/38P2/1/1.2/1.2.7/1.2.7.1">1.2.7.1 Paccayānuloma</a> » <a href="/tipitaka/38P2/1/1.2/1.2.7/1.2.7.1/1.2.7.1.1">1.2.7.1.1 Vibhaṅgavāra</a>
</div>
<div class="i"> Adhipati</div>
<div class="h">Hetugocchaka</div>
<div class="h">Sahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_272"> <div class="divNumber">101.</div> <div class="p">
<span class="pN">272</span>Sahetuko dhammo sahetukassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ datvā sīlaṃ…pe…  uposathakammaṃ katvā taṃ garuṃ katvā paccavekkhati, jhānā…pe…  ariyā maggā vuṭṭhahitvā maggaṃ garuṃ katvā…pe…  phalaṃ…pe…  sahetuke khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. <span class="bold">Sahajātādhipati</span>—  sahetukādhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_38P2_273"> <div class="p">
<span class="pN">273</span>Sahetuko dhammo ahetukassa dhammassa adhipatipaccayena paccayo. <span class="bold">Sahajātādhipati</span>—  sahetukādhipati cittasamuṭṭhānānaṃ rūpānaṃ adhipatipaccayena paccayo. (2) </div>
</div>
<div class="q" id="p_38P2_274"> <div class="p">
<span class="pN">274</span>Sahetuko dhammo sahetukassa ca ahetukassa ca dhammassa adhipatipaccayena paccayo. <span class="bold">Sahajātādhipati</span>—  sahetukādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_38P2_275"> <div class="p">
<span class="pN">275</span>Ahetuko dhammo sahetukassa dhammassa adhipatipaccayena paccayo. <span class="bold">Ārammaṇādhipati</span>—  ariyā nibbānaṃ garuṃ katvā paccavekkhanti; nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ…pe…  vatthuṃ…  ahetuke khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. (1) </div>
</div>
</div>
