<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/1">1 Hetugocchaka</a> » <a href="/tipitaka/38P2/1/1.4">1.4 Hetusahetukaduka</a> » <a href="/tipitaka/38P2/1/1.4/1.4.7">1.4.7 Pañhāvāra</a> » <a href="/tipitaka/38P2/1/1.4/1.4.7/1.4.7.1">1.4.7.1 Paccayānuloma</a> » <a href="/tipitaka/38P2/1/1.4/1.4.7/1.4.7.1/1.4.7.1.1">1.4.7.1.1 Vibhaṅgavāra</a>
</div>
<div class="i"> Kamma</div>
<div class="h">Hetugocchaka</div>
<div class="h">Hetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_413"> <div class="divNumber">148.</div> <div class="p">
<span class="pN">413</span>Sahetuko ceva na ca hetu dhammo sahetukassa ceva na ca hetussa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sahetukā ceva na ca hetū cetanā sampayuttakānaṃ khandhānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  sahetukā ceva na ca hetū cetanā vipākānaṃ sahetukānañceva na ca hetūnaṃ khandhānaṃ kammapaccayena paccayo. (1) </div>
</div>
<div class="q" id="p_38P2_414"> <div class="p">
<span class="pN">414</span>Sahetuko ceva na ca hetu dhammo hetussa ceva sahetukassa ca dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sahetukā ceva na ca hetū cetanā sampayuttakānaṃ hetūnaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  sahetukā ceva na ca hetū cetanā vipākānaṃ hetūnaṃ kammapaccayena paccayo. (2) </div>
</div>
<div class="q" id="p_38P2_415"> <div class="p">
<span class="pN">415</span>Sahetuko ceva na ca hetu dhammo hetussa ceva sahetukassa ca sahetukassa ceva na ca hetussa ca dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  sahetukā ceva na ca hetū cetanā sampayuttakānaṃ khandhānaṃ hetūnañca kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  sahetukā ceva na ca hetū cetanā vipākānaṃ khandhānaṃ hetūnañca kammapaccayena paccayo. (3) </div>
</div>
</div>
