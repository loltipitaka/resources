<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/1">1 Hetugocchaka</a> » <a href="/tipitaka/38P2/1/1.4">1.4 Hetusahetukaduka</a> » <a href="/tipitaka/38P2/1/1.4/1.4.7">1.4.7 Pañhāvāra</a> » <a href="/tipitaka/38P2/1/1.4/1.4.7/1.4.7.1">1.4.7.1 Paccayānuloma</a> » <a href="/tipitaka/38P2/1/1.4/1.4.7/1.4.7.1/1.4.7.1.1">1.4.7.1.1 Vibhaṅgavāra</a>
</div>
<div class="i"> Anantara</div>
<div class="h">Hetugocchaka</div>
<div class="h">Hetusahetukaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Anantara</div>
<div class="q" id="p_38P2_397"> <div class="divNumber">142.</div> <div class="p">
<span class="pN">397</span>Hetu ceva sahetuko ca dhammo hetussa ceva sahetukassa ca dhammassa anantarapaccayena paccayo—  purimā purimā hetū pacchimānaṃ pacchimānaṃ hetūnaṃ anantarapaccayena paccayo. (1) </div>
</div>
<div class="q" id="p_38P2_398"> <div class="p">
<span class="pN">398</span>Hetu ceva sahetuko ca dhammo sahetukassa ceva na ca hetussa dhammassa anantarapaccayena paccayo—  purimā purimā hetū pacchimānaṃ pacchimānaṃ sahetukānañceva na ca hetūnaṃ khandhānaṃ anantarapaccayena paccayo. (2) </div>
</div>
<div class="q" id="p_38P2_399"> <div class="p">
<span class="pN">399</span>Hetu ceva sahetuko ca dhammo hetussa ceva sahetukassa ca sahetukassa ceva na ca hetussa ca dhammassa anantarapaccayena paccayo—  purimā purimā hetū pacchimānaṃ pacchimānaṃ hetūnaṃ sampayuttakānañca khandhānaṃ anantarapaccayena paccayo. (3) </div>
</div>
<div class="q" id="p_38P2_400"> <div class="divNumber">143.</div> <div class="p">
<span class="pN">400</span>Sahetuko ceva na ca hetu dhammo sahetukassa ceva na ca hetussa dhammassa anantarapaccayena paccayo—  purimā purimā sahetukā ceva na ca hetū khandhā pacchimānaṃ pacchimānaṃ sahetukānañceva na ca hetūnaṃ khandhānaṃ anantarapaccayena paccayo; anulomaṃ gotrabhussa…  anulomaṃ vodānassa…pe…  nirodhā vuṭṭhahantassa, nevasaññānāsaññāyatanaṃ phalasamāpattiyā anantarapaccayena paccayo. (1) </div>
</div>
<div class="q" id="p_38P2_401"> <div class="p">
<span class="pN">401</span>Sahetuko ceva na ca hetu dhammo hetussa ceva sahetukassa ca dhammassa anantarapaccayena paccayo—  purimā purimā sahetukā ceva na ca hetū khandhā pacchimānaṃ pacchimānaṃ hetūnaṃ anantarapaccayena paccayo; anulomaṃ gotrabhussa…  (Saṃkhittaṃ.) (2) </div>
</div>
<div class="q" id="p_38P2_402"> <div class="p">
<span class="pN">402</span>Sahetuko ceva na ca hetu dhammo hetussa ceva sahetukassa ca sahetukassa ceva na ca hetussa ca dhammassa anantarapaccayena paccayo—  purimā purimā sahetukā ceva na ca hetū khandhā pacchimānaṃ pacchimānaṃ hetūnaṃ sampayuttakānañca khandhānaṃ anantarapaccayena paccayo; anulomaṃ gotrabhussa…pe… . (3) </div>
</div>
<div class="q" id="p_38P2_403"> <div class="p">
<span class="pN">403</span>(Sahetuko ceva na ca hetumūlakaṃ tīṇipi ekasadisā.) </div>
</div>
<div class="q" id="p_38P2_404"> <div class="divNumber">144.</div> <div class="p">
<span class="pN">404</span>Hetu ceva sahetuko ca sahetuko ceva na ca hetu ca dhammā hetussa ceva sahetukassa ca dhammassa anantarapaccayena paccayo—  purimā purimā hetū ca sampayuttakā ca khandhā pacchimānaṃ pacchimānaṃ hetūnaṃ anantarapaccayena paccayo. (1) </div>
</div>
<div class="q" id="p_38P2_405"> <div class="p">
<span class="pN">405</span>Hetu ceva sahetuko ca sahetuko ceva na ca hetu ca dhammā sahetukassa ceva na ca hetussa dhammassa anantarapaccayena paccayo—  purimā purimā hetū ca sampayuttakā ca khandhā pacchimānaṃ pacchimānaṃ sahetukānañceva na ca hetūnaṃ khandhānaṃ anantarapaccayena paccayo. (2) </div>
</div>
<div class="q" id="p_38P2_406"> <div class="p">
<span class="pN">406</span>Hetu ceva sahetuko ca sahetuko ceva na ca hetu ca dhammā hetussa ceva sahetukassa ca sahetukassa ceva na ca hetussa ca dhammassa anantarapaccayena paccayo—  purimā purimā hetū ca sampayuttakā ca khandhā pacchimānaṃ pacchimānaṃ hetūnaṃ sampayuttakānañca khandhānaṃ anantarapaccayena paccayo. (3) </div>
</div>
</div>
