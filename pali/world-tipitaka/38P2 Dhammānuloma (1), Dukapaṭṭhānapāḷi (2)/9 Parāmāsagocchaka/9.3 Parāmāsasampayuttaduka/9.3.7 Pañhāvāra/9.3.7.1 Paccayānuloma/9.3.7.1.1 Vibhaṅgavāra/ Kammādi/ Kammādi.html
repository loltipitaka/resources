<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/9">9 Parāmāsagocchaka</a> » <a href="/tipitaka/38P2/9/9.3">9.3 Parāmāsasampayuttaduka</a> » <a href="/tipitaka/38P2/9/9.3/9.3.7">9.3.7 Pañhāvāra</a> » <a href="/tipitaka/38P2/9/9.3/9.3.7/9.3.7.1">9.3.7.1 Paccayānuloma</a> » <a href="/tipitaka/38P2/9/9.3/9.3.7/9.3.7.1/9.3.7.1.1">9.3.7.1.1 Vibhaṅgavāra</a>
</div>
<div class="i"> Kammādi</div>
<div class="h">Parāmāsagocchaka</div>
<div class="h">Parāmāsasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kammādi</div>
<div class="q" id="p_38P2_2270"> <div class="divNumber">75.</div> <div class="p">
<span class="pN">2270</span>Parāmāsasampayutto dhammo parāmāsasampayuttassa dhammassa kammapaccayena paccayo—  parāmāsasampayuttā cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_38P2_2271"> <div class="p">
<span class="pN">2271</span>Parāmāsasampayutto dhammo parāmāsavippayuttassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  parāmāsasampayuttā cetanā cittasamuṭṭhānānaṃ rūpānaṃ kammapaccayena paccayo. <span class="bold">Nānākkhaṇikā</span>—  parāmāsasampayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (Mūlaṃ kātabbaṃ.) Parāmāsasampayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_38P2_2272"> <div class="p">
<span class="pN">2272</span>Parāmāsavippayutto dhammo parāmāsavippayuttassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  parāmāsavippayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  parāmāsavippayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1) </div>
</div>
<div class="q" id="p_38P2_2273"> <div class="p">
<span class="pN">2273</span>Vipākapaccayena paccayo…  ekaṃ, āhārapaccayena paccayo…  cattāri, indriyapaccayena paccayo…  cattāri, jhānapaccayena paccayo…  cattāri, maggapaccayena paccayo…  cattāri, sampayuttapaccayena paccayo…  dve. </div>
</div>
</div>
