<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/9">9 Parāmāsagocchaka</a> » <a href="/tipitaka/38P2/9/9.3">9.3 Parāmāsasampayuttaduka</a> » <a href="/tipitaka/38P2/9/9.3/9.3.7">9.3.7 Pañhāvāra</a> » <a href="/tipitaka/38P2/9/9.3/9.3.7/9.3.7.1">9.3.7.1 Paccayānuloma</a> » <a href="/tipitaka/38P2/9/9.3/9.3.7/9.3.7.1/9.3.7.1.1">9.3.7.1.1 Vibhaṅgavāra</a>
</div>
<div class="i"> Atthi</div>
<div class="h">Parāmāsagocchaka</div>
<div class="h">Parāmāsasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Atthi</div>
<div class="q" id="p_38P2_2277"> <div class="divNumber">77.</div> <div class="p">
<span class="pN">2277</span>Parāmāsasampayutto dhammo parāmāsasampayuttassa dhammassa atthipaccayena paccayo—  parāmāsasampayutto eko khandho tiṇṇannaṃ khandhānaṃ atthipaccayena paccayo…pe…  dve khandhā…pe… . (1) </div>
</div>
<div class="q" id="p_38P2_2278"> <div class="p">
<span class="pN">2278</span>Parāmāsasampayutto dhammo parāmāsavippayuttassa dhammassa atthipaccayena paccayo—  parāmāsasampayuttā khandhā cittasamuṭṭhānānaṃ rūpānaṃ atthipaccayena paccayo. (Mūlaṃ kātabbaṃ.) (2) </div>
</div>
<div class="q" id="p_38P2_2279"> <div class="p">
<span class="pN">2279</span>Parāmāsasampayutto dhammo parāmāsasampayuttassa ca parāmāsavippayuttassa ca dhammassa atthipaccayena paccayo—  parāmāsasampayutto eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe… . (3) </div>
</div>
<div class="q" id="p_38P2_2280"> <div class="divNumber">78.</div> <div class="p">
<span class="pN">2280</span>Parāmāsavippayutto dhammo parāmāsavippayuttassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1) </div>
</div>
<div class="q" id="p_38P2_2281"> <div class="p">
<span class="pN">2281</span>Parāmāsavippayutto dhammo parāmāsasampayuttassa dhammassa atthipaccayena paccayo. <span class="bold">Purejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha parāmāsasampayutto rāgo uppajjati, vatthu parāmāsasampayuttakānaṃ khandhānaṃ atthipaccayena paccayo. (2) </div>
</div>
<div class="q" id="p_38P2_2282"> <div class="divNumber">79.</div> <div class="p">
<span class="pN">2282</span>Parāmāsasampayutto ca parāmāsavippayutto ca dhammā parāmāsasampayuttassa dhammassa atthipaccayena paccayo—  sahajātaṃ, purejātaṃ. <span class="bold">Sahajāto</span>—  parāmāsasampayutto eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . (1) </div>
</div>
<div class="q" id="p_38P2_2283"> <div class="p">
<span class="pN">2283</span>Parāmāsasampayutto ca parāmāsavippayutto ca dhammā parāmāsavippayuttassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. <span class="bold">Sahajātā</span>—  parāmāsasampayuttā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. <span class="bold">Pacchājātā</span>—  parāmāsasampayuttā khandhā ca kabaḷīkāro āhāro ca imassa kāyassa atthipaccayena paccayo. <span class="bold">Pacchājātā</span>—  parāmāsasampayuttā khandhā ca rūpajīvitindriyañca kaṭattārūpānaṃ atthipaccayena paccayo. (2) </div>
</div>
</div>
