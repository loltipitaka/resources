<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.6">10.6 Cittasamuṭṭhānaduka</a> » <a href="/tipitaka/38P2/10/10.6/10.6.7">10.6.7 Pañhāvāra</a> » <a href="/tipitaka/38P2/10/10.6/10.6.7/10.6.7.1">10.6.7.1 Paccayānuloma</a> » <a href="/tipitaka/38P2/10/10.6/10.6.7/10.6.7.1/10.6.7.1.1">10.6.7.1.1 Vibhaṅgavāra</a>
</div>
<div class="i"> Adhipati</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_2841"> <div class="divNumber">213.</div> <div class="p">
<span class="pN">2841</span>Cittasamuṭṭhāno dhammo cittasamuṭṭhānassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  cittasamuṭṭhāne khandhe garuṃ katvā cittasamuṭṭhānā khandhā uppajjanti. <span class="bold">Sahajātādhipati</span>—  cittasamuṭṭhānādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (Tīṇipi ārammaṇādhipati, sahajātādhipatipi kātabbā.) (3) </div>
</div>
<div class="q" id="p_38P2_2842"> <div class="p">
<span class="pN">2842</span>Nocittasamuṭṭhāno dhammo nocittasamuṭṭhānassa dhammassa adhipatipaccayena paccayo. <span class="bold">Ārammaṇādhipati</span>—  ariyā maggā…pe…  nibbānaṃ garuṃ katvā…pe…  nocittasamuṭṭhāne khandhe garuṃ katvā assādeti abhinandati, taṃ garuṃ katvā cittaṃ uppajjati. (1) </div>
</div>
<div class="q" id="p_38P2_2843"> <div class="p">
<span class="pN">2843</span>Nocittasamuṭṭhāno dhammo cittasamuṭṭhānassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  ariyā maggā…pe…  nibbānaṃ garuṃ katvā paccavekkhanti…pe…  nocittasamuṭṭhāne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <span class="bold">Sahajātādhipati</span>—  nocittasamuṭṭhānādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (2) </div>
</div>
<div class="q" id="p_38P2_2844"> <div class="p">
<span class="pN">2844</span>Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa adhipatipaccayena paccayo. <span class="bold">Ārammaṇādhipati</span>—  ariyā maggā…pe…  nibbānaṃ garuṃ katvā paccavekkhanti…pe…  nocittasamuṭṭhāne khandhe garuṃ katvā…pe…  cittañca sampayuttakā ca khandhā uppajjanti. (3) </div>
</div>
<div class="q" id="p_38P2_2845"> <div class="p">
<span class="pN">2845</span>Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa adhipatipaccayena paccayo—  ārammaṇādhipati…  tīṇi. (Ārammaṇādhipatiyeva.) </div>
</div>
</div>
