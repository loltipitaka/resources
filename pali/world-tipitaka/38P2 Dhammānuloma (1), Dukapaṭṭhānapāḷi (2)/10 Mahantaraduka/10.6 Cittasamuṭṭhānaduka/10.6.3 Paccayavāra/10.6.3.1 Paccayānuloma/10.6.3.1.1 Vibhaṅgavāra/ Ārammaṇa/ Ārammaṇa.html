<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.6">10.6 Cittasamuṭṭhānaduka</a> » <a href="/tipitaka/38P2/10/10.6/10.6.3">10.6.3 Paccayavāra</a> » <a href="/tipitaka/38P2/10/10.6/10.6.3/10.6.3.1">10.6.3.1 Paccayānuloma</a> » <a href="/tipitaka/38P2/10/10.6/10.6.3/10.6.3.1/10.6.3.1.1">10.6.3.1.1 Vibhaṅgavāra</a>
</div>
<div class="i"> Ārammaṇa</div>
<div class="h">Mahantaraduka</div>
<div class="h">Cittasamuṭṭhānaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2813"> <div class="divNumber">203.</div> <div class="p">
<span class="pN">2813</span>Cittasamuṭṭhānaṃ dhammaṃ paccayā cittasamuṭṭhāno dhammo uppajjati ārammaṇapaccayā…  tīṇi. (Paṭiccavārasadisā.) </div>
</div>
<div class="q" id="p_38P2_2814"> <div class="p">
<span class="pN">2814</span>Nocittasamuṭṭhānaṃ dhammaṃ paccayā nocittasamuṭṭhāno dhammo uppajjati ārammaṇapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ…pe…  vatthuṃ paccayā cittaṃ. (1) </div>
</div>
<div class="q" id="p_38P2_2815"> <div class="p">
<span class="pN">2815</span>Nocittasamuṭṭhānaṃ dhammaṃ paccayā cittasamuṭṭhāno dhammo uppajjati ārammaṇapaccayā—  cakkhāyatanaṃ paccayā cakkhuviññāṇasahagatā khandhā…pe…  kāyāyatanaṃ paccayā kāyaviññāṇasahagatā khandhā, cittaṃ paccayā sampayuttakā khandhā, vatthuṃ paccayā cittasamuṭṭhānā khandhā. (Paṭisandhikkhaṇe dvepi.) (2) </div>
</div>
<div class="q" id="p_38P2_2816"> <div class="p">
<span class="pN">2816</span>Nocittasamuṭṭhānaṃ dhammaṃ paccayā cittasamuṭṭhāno ca nocittasamuṭṭhāno ca dhammā uppajjanti ārammaṇapaccayā—  cakkhāyatanaṃ paccayā cakkhuviññāṇaṃ sampayuttakā ca khandhā…pe…  kāyāyatanaṃ…pe…  vatthuṃ paccayā cittaṃ sampayuttakā ca khandhā; paṭisandhikkhaṇe…pe… . (3) </div>
</div>
<div class="q" id="p_38P2_2817"> <div class="divNumber">204.</div> <div class="p">
<span class="pN">2817</span>Cittasamuṭṭhānañca nocittasamuṭṭhānañca dhammaṃ paccayā cittasamuṭṭhāno dhammo uppajjati ārammaṇapaccayā—  cittasamuṭṭhānaṃ ekaṃ khandhañca cittañca paccayā dve khandhā, dve khandhe…pe…  cittasamuṭṭhānaṃ ekaṃ khandhañca vatthuñca paccayā dve khandhā, dve khandhe…pe… . (Paṭisandhikkhaṇe dvepi kātabbā.) (1) </div>
</div>
<div class="q" id="p_38P2_2818"> <div class="p">
<span class="pN">2818</span>Cittasamuṭṭhānañca nocittasamuṭṭhānañca dhammaṃ paccayā nocittasamuṭṭhāno dhammo uppajjati ārammaṇapaccayā—  cakkhuviññāṇasahagate khandhe ca cakkhāyatanañca paccayā cakkhuviññāṇaṃ…pe…  kāyaviññāṇasahagate…pe…  cittasamuṭṭhāne khandhe ca vatthuñca paccayā cittaṃ; paṭisandhikkhaṇe…pe… . (2) </div>
</div>
<div class="q" id="p_38P2_2819"> <div class="p">
<span class="pN">2819</span>Cittasamuṭṭhānañca nocittasamuṭṭhānañca dhammaṃ paccayā cittasamuṭṭhāno ca nocittasamuṭṭhāno ca dhammā uppajjanti ārammaṇapaccayā—  cakkhuviññāṇasahagataṃ ekaṃ khandhañca cakkhāyatanañca paccayā dve khandhā cakkhuviññāṇañca, dve khandhe…pe…  kāyaviññāṇasahagataṃ…pe…  cittasamuṭṭhānaṃ ekaṃ khandhañca vatthuñca paccayā dve khandhā cittañca, dve khandhe…pe…  paṭisandhikkhaṇe…pe… . (3) (Saṃkhittaṃ.) </div>
</div>
</div>
