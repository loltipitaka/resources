<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.9">10.9 Cittasaṃsaṭṭhasamuṭṭhānaduka</a> » <a href="/tipitaka/38P2/10/10.9/10.9.1">10.9.1 Paṭiccavāra</a> » <a href="/tipitaka/38P2/10/10.9/10.9.1/10.9.1.2">10.9.1.2 Paccayapaccanīya</a> » <a href="/tipitaka/38P2/10/10.9/10.9.1/10.9.1.2/10.9.1.2.1">10.9.1.2.1 Vibhaṅgavāra</a>
</div>
<div class="i"> Naārammaṇa</div>
<div class="h">Mahantaraduka</div>
<div class="h">Cittasaṃsaṭṭhasamuṭṭhānaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇa</div>
<div class="q" id="p_38P2_3023"> <div class="divNumber">285.</div> <div class="p">
<span class="pN">3023</span>Cittasaṃsaṭṭhasamuṭṭhānaṃ dhammaṃ paṭicca nocittasaṃsaṭṭhasamuṭṭhāno dhammo uppajjati naārammaṇapaccayā—  cittasaṃsaṭṭhasamuṭṭhāne khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . (1) </div>
</div>
<div class="q" id="p_38P2_3024"> <div class="p">
<span class="pN">3024</span>Nocittasaṃsaṭṭhasamuṭṭhānaṃ dhammaṃ paṭicca nocittasaṃsaṭṭhasamuṭṭhāno dhammo uppajjati naārammaṇapaccayā—  cittaṃ paṭicca cittasamuṭṭhānaṃ rūpaṃ; paṭisandhikkhaṇe cittaṃ paṭicca kaṭattārūpaṃ, cittaṃ paṭicca vatthu, ekaṃ mahābhūtaṃ…pe… . (Yāva asaññasattā.) (1) </div>
</div>
<div class="q" id="p_38P2_3025"> <div class="p">
<span class="pN">3025</span>Cittasaṃsaṭṭhasamuṭṭhānañca nocittasaṃsaṭṭhasamuṭṭhānañca dhammaṃ paṭicca nocittasaṃsaṭṭhasamuṭṭhāno dhammo uppajjati naārammaṇapaccayā—  cittasaṃsaṭṭhasamuṭṭhāne khandhe ca cittañca paṭicca cittasamuṭṭhānaṃ rūpaṃ, cittasaṃsaṭṭhasamuṭṭhāne khandhe ca mahābhūte ca paṭicca cittasamuṭṭhānaṃ rūpaṃ. (Paṭisandhikkhaṇe dve, saṃkhittaṃ.) (1) </div>
</div>
</div>
