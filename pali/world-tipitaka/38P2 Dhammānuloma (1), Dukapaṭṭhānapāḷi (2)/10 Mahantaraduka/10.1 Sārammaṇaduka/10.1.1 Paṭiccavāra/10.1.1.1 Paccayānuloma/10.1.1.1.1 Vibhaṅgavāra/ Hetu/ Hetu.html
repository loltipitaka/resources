<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.1">10.1 Sārammaṇaduka</a> » <a href="/tipitaka/38P2/10/10.1/10.1.1">10.1.1 Paṭiccavāra</a> » <a href="/tipitaka/38P2/10/10.1/10.1.1/10.1.1.1">10.1.1.1 Paccayānuloma</a> » <a href="/tipitaka/38P2/10/10.1/10.1.1/10.1.1.1/10.1.1.1.1">10.1.1.1.1 Vibhaṅgavāra</a>
</div>
<div class="i"> Hetu</div>
<div class="h">Mahantaraduka</div>
<div class="h">Sārammaṇaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2317"> <div class="divNumber">1.</div> <div class="p">
<span class="pN">2317</span>Sārammaṇaṃ dhammaṃ paṭicca sārammaṇo dhammo uppajjati hetupaccayā—  sārammaṇaṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_2318"> <div class="p">
<span class="pN">2318</span>Sārammaṇaṃ dhammaṃ paṭicca anārammaṇo dhammo uppajjati hetupaccayā—  sārammaṇe khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . (2) </div>
</div>
<div class="q" id="p_38P2_2319"> <div class="p">
<span class="pN">2319</span>Sārammaṇaṃ dhammaṃ paṭicca sārammaṇo ca anārammaṇo ca dhammā uppajjanti hetupaccayā—  sārammaṇaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_2320"> <div class="divNumber">2.</div> <div class="p">
<span class="pN">2320</span>Anārammaṇaṃ dhammaṃ paṭicca anārammaṇo dhammo uppajjati hetupaccayā—  ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_38P2_2321"> <div class="p">
<span class="pN">2321</span>Anārammaṇaṃ dhammaṃ paṭicca sārammaṇo dhammo uppajjati hetupaccayā—  paṭisandhikkhaṇe vatthuṃ paṭicca sārammaṇā khandhā. (2) </div>
</div>
<div class="q" id="p_38P2_2322"> <div class="p">
<span class="pN">2322</span>Anārammaṇaṃ dhammaṃ paṭicca sārammaṇo ca anārammaṇo ca dhammo uppajjanti hetupaccayā—  paṭisandhikkhaṇe vatthuṃ paṭicca sārammaṇā khandhā, mahābhūte paṭicca kaṭattārūpaṃ. (3) </div>
</div>
<div class="q" id="p_38P2_2323"> <div class="divNumber">3.</div> <div class="p">
<span class="pN">2323</span>Sārammaṇañca anārammaṇañca dhammaṃ paṭicca sārammaṇo dhammo uppajjati hetupaccayā—  paṭisandhikkhaṇe sārammaṇaṃ ekaṃ khandhañca vatthuñca paṭicca tayo khandhā…pe…  dve khandhe ca…pe… . (1) </div>
</div>
<div class="q" id="p_38P2_2324"> <div class="p">
<span class="pN">2324</span>Sārammaṇañca anārammaṇañca dhammaṃ paṭicca anārammaṇo dhammo uppajjati hetupaccayā—  sārammaṇe khandhe ca mahābhūte ca paṭicca cittasamuṭṭhānaṃ rūpaṃ; paṭisandhikkhaṇe…pe… . (2) </div>
</div>
<div class="q" id="p_38P2_2325"> <div class="p">
<span class="pN">2325</span>Sārammaṇañca anārammaṇañca dhammaṃ paṭicca sārammaṇo ca anārammaṇo ca dhammā uppajjanti hetupaccayā—  paṭisandhikkhaṇe sārammaṇaṃ ekaṃ khandhañca vatthuñca paṭicca tayo khandhā…pe…  dve khandhe ca…pe…  sārammaṇe khandhe ca mahābhūte ca paṭicca kaṭattārūpaṃ. (3) </div>
</div>
</div>
