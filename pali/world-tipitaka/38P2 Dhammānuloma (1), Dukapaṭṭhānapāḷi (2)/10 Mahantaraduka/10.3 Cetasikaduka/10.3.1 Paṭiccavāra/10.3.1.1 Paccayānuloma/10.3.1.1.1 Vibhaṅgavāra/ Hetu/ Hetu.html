<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.3">10.3 Cetasikaduka</a> » <a href="/tipitaka/38P2/10/10.3/10.3.1">10.3.1 Paṭiccavāra</a> » <a href="/tipitaka/38P2/10/10.3/10.3.1/10.3.1.1">10.3.1.1 Paccayānuloma</a> » <a href="/tipitaka/38P2/10/10.3/10.3.1/10.3.1.1/10.3.1.1.1">10.3.1.1.1 Vibhaṅgavāra</a>
</div>
<div class="i"> Hetu</div>
<div class="h">Mahantaraduka</div>
<div class="h">Cetasikaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_2542"> <div class="divNumber">92.</div> <div class="p">
<span class="pN">2542</span>Cetasikaṃ dhammaṃ paṭicca cetasiko dhammo uppajjati hetupaccayā—  cetasikaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe…pe… . (1) </div>
</div>
<div class="q" id="p_38P2_2543"> <div class="p">
<span class="pN">2543</span>Cetasikaṃ dhammaṃ paṭicca acetasiko dhammo uppajjati hetupaccayā—  cetasike khandhe paṭicca cittañca cittasamuṭṭhānañca rūpaṃ; paṭisandhikkhaṇe cetasike khandhe paṭicca cittañca kaṭattā ca rūpaṃ. (2) </div>
</div>
<div class="q" id="p_38P2_2544"> <div class="p">
<span class="pN">2544</span>Cetasikaṃ dhammaṃ paṭicca cetasiko ca acetasiko ca dhammā uppajjanti hetupaccayā—  cetasikaṃ ekaṃ khandhaṃ paṭicca dve khandhā cittañca cittasamuṭṭhānañca rūpaṃ, dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_2545"> <div class="divNumber">93.</div> <div class="p">
<span class="pN">2545</span>Acetasikaṃ dhammaṃ paṭicca acetasiko dhammo uppajjati hetupaccayā—  cittaṃ paṭicca cittasamuṭṭhānaṃ rūpaṃ; paṭisandhikkhaṇe cittaṃ paṭicca kaṭattārūpaṃ, cittaṃ paṭicca vatthu, vatthuṃ paṭicca cittaṃ, ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_38P2_2546"> <div class="p">
<span class="pN">2546</span>Acetasikaṃ dhammaṃ paṭicca cetasiko dhammo uppajjati hetupaccayā—  cittaṃ paṭicca sampayuttakā khandhā; paṭisandhikkhaṇe cittaṃ…pe…  paṭisandhikkhaṇe vatthuṃ paṭicca cetasikā khandhā. (2) </div>
</div>
<div class="q" id="p_38P2_2547"> <div class="p">
<span class="pN">2547</span>Acetasikaṃ dhammaṃ paṭicca cetasiko ca acetasiko ca dhammā uppajjanti hetupaccayā—  cittaṃ paṭicca sampayuttakā khandhā cittasamuṭṭhānañca rūpaṃ; paṭisandhikkhaṇe cittaṃ…pe…  paṭisandhikkhaṇe vatthuṃ paṭicca cittañca sampayuttakā ca khandhā. (3) </div>
</div>
<div class="q" id="p_38P2_2548"> <div class="divNumber">94.</div> <div class="p">
<span class="pN">2548</span>Cetasikañca acetasikañca dhammaṃ paṭicca cetasiko dhammo uppajjati hetupaccayā—  cetasikaṃ ekaṃ khandhañca cittañca paṭicca dve khandhā, dve khandhe ca…pe…  paṭisandhikkhaṇe cetasikaṃ ekaṃ khandhañca cittañca paṭicca dve khandhā, dve khandhe ca…pe…  paṭisandhikkhaṇe cetasikaṃ ekaṃ khandhañca vatthuñca paṭicca dve khandhā, dve khandhe ca…pe… . (1) </div>
</div>
<div class="q" id="p_38P2_2549"> <div class="p">
<span class="pN">2549</span>Cetasikañca acetasikañca dhammaṃ paṭicca acetasiko dhammo uppajjati hetupaccayā—  cetasike khandhe ca cittañca paṭicca cittasamuṭṭhānaṃ rūpaṃ, cetasike khandhe ca mahābhūte ca paṭicca cittasamuṭṭhānaṃ rūpaṃ; paṭisandhikkhaṇe cetasike khandhe ca cittañca paṭicca kaṭattārūpaṃ, paṭisandhikkhaṇe cetasike khandhe ca mahābhūte ca paṭicca kaṭattārūpaṃ, paṭisandhikkhaṇe cetasike khandhe ca vatthuñca paṭicca cittaṃ. (2) </div>
</div>
<div class="q" id="p_38P2_2550"> <div class="p">
<span class="pN">2550</span>Cetasikañca acetasikañca dhammaṃ paṭicca cetasiko ca acetasiko ca dhammā uppajjanti hetupaccayā—  cetasikaṃ ekaṃ khandhañca cittañca paṭicca dve khandhā cittasamuṭṭhānañca rūpaṃ, dve khandhe ca…pe…  paṭisandhikkhaṇe cetasikaṃ ekaṃ khandhañca cittañca paṭicca dve khandhā kaṭattā ca rūpaṃ, dve khandhe ca…pe…  paṭisandhikkhaṇe cetasikaṃ ekaṃ khandhañca vatthuñca paṭicca dve khandhā cittañca, dve khandhe ca vatthuñca paṭicca eko khandho cittañca. (3) </div>
</div>
</div>
