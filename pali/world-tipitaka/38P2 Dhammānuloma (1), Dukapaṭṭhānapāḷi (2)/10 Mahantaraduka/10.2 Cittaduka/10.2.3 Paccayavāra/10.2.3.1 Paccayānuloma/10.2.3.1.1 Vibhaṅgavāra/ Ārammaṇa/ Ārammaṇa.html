<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.2">10.2 Cittaduka</a> » <a href="/tipitaka/38P2/10/10.2/10.2.3">10.2.3 Paccayavāra</a> » <a href="/tipitaka/38P2/10/10.2/10.2.3/10.2.3.1">10.2.3.1 Paccayānuloma</a> » <a href="/tipitaka/38P2/10/10.2/10.2.3/10.2.3.1/10.2.3.1.1">10.2.3.1.1 Vibhaṅgavāra</a>
</div>
<div class="i"> Ārammaṇa</div>
<div class="h">Mahantaraduka</div>
<div class="h">Cittaduka</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Ārammaṇa</div>
<div class="q" id="p_38P2_2460"> <div class="divNumber">62.</div> <div class="p">
<span class="pN">2460</span>Cittaṃ dhammaṃ paccayā nocitto dhammo uppajjati ārammaṇapaccayā…  ekaṃ. (Paṭiccavārasadisaṃ.) </div>
</div>
<div class="q" id="p_38P2_2461"> <div class="p">
<span class="pN">2461</span>Nocittaṃ dhammaṃ paccayā nocitto dhammo uppajjati ārammaṇapaccayā—  nocittaṃ ekaṃ khandhaṃ paccayā dve khandhā, dve khandhe…pe…  paṭisandhikkhaṇe…pe…  paṭisandhikkhaṇe vatthuṃ paccayā khandhā, cakkhāyatanaṃ paccayā cakkhuviññāṇasahagatā khandhā…pe…  kāyāyatanaṃ paccayā kāyaviññāṇasahagatā khandhā, vatthuṃ paccayā nocittā khandhā. (1) </div>
</div>
<div class="q" id="p_38P2_2462"> <div class="p">
<span class="pN">2462</span>Nocittaṃ dhammaṃ paccayā citto dhammo uppajjati ārammaṇapaccayā—  nocitte khandhe paccayā cittaṃ, vatthuṃ paccayā cittaṃ; paṭisandhikkhaṇe nocitte khandhe paccayā cittaṃ, paṭisandhikkhaṇe vatthuṃ paccayā cittaṃ, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. (2) </div>
</div>
<div class="q" id="p_38P2_2463"> <div class="p">
<span class="pN">2463</span>Nocittaṃ dhammaṃ paccayā citto ca nocitto ca dhammā uppajjanti ārammaṇapaccayā—  nocittaṃ ekaṃ khandhaṃ paccayā dve khandhā cittañca, dve khandhe…pe…  vatthuṃ paccayā cittañca sampayuttakā ca khandhā; paṭisandhikkhaṇe…pe…  paṭisandhikkhaṇe vatthuṃ paccayā cittañca sampayuttakā ca khandhā, cakkhāyatanaṃ paccayā cakkhuviññāṇaṃ sampayuttakā ca khandhā…pe…  kāyāyatanaṃ paccayā kāyaviññāṇaṃ sampayuttakā ca khandhā. (3) </div>
</div>
<div class="q" id="p_38P2_2464"> <div class="p">
<span class="pN">2464</span>Cittañca nocittañca dhammaṃ paccayā nocitto dhammo uppajjati ārammaṇapaccayā—  nocittaṃ ekaṃ khandhañca cittañca paccayā dve khandhā, dve khandhe ca…pe…  cittañca vatthuñca paccayā nocittā khandhā, paṭisandhikkhaṇe…pe…  paṭisandhikkhaṇe cittañca vatthuñca paccayā nocittā khandhā, cakkhāyatanañca cakkhuviññāṇañca paccayā cakkhuviññāṇasahagatā khandhā…pe…  kāyāyatanaṃ ca…pe…  (Saṃkhittaṃ.) (1) </div>
</div>
</div>
