<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.13">10.13 Upādāduka</a> » <a href="/tipitaka/38P2/10/10.13/10.13.3">10.13.3 Paccayavāra</a> » <a href="/tipitaka/38P2/10/10.13/10.13.3/10.13.3.2">10.13.3.2 Paccayapaccanīya</a> » <a href="/tipitaka/38P2/10/10.13/10.13.3/10.13.3.2/10.13.3.2.1">10.13.3.2.1 Vibhaṅgavāra</a>
</div>
<div class="i"> Nahetvādi</div>
<div class="h">Mahantaraduka</div>
<div class="h">Upādāduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetvādi</div>
<div class="q" id="p_38P2_3293"> <div class="divNumber">389.</div> <div class="p">
<span class="pN">3293</span>Upādā dhammaṃ paccayā noupādā dhammo uppajjati nahetupaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā ahetukā noupādā khandhā; ahetukapaṭisandhikkhaṇe…pe…  vatthuṃ paccayā vicikicchāsahagato uddhaccasahagato moho. (1) </div>
</div>
<div class="q" id="p_38P2_3294"> <div class="p">
<span class="pN">3294</span>Noupādā dhammaṃ paccayā noupādā dhammo uppajjati nahetupaccayā—  ahetukaṃ noupādā ekaṃ khandhaṃ paccayā tayo khandhā noupādā ca cittasamuṭṭhānaṃ rūpaṃ…pe…  dve khandhe…pe…  ahetukapaṭisandhikkhaṇe…pe…  ekaṃ mahābhūtaṃ…pe…  (yāva asaññasattā) vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (Tīṇipi paṭiccasadisā, ninnānākaraṇā.) (3) </div>
</div>
<div class="q" id="p_38P2_3295"> <div class="p">
<span class="pN">3295</span>Upādā ca noupādā ca dhammaṃ paccayā noupādā dhammo uppajjati nahetupaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā…pe…  dve khandhe ca…pe…  kāyaviññāṇasahagataṃ…pe…  ahetukaṃ noupādā ekaṃ khandhañca vatthuñca paccayā tayo khandhā…pe…  dve khandhe ca…pe…  paṭisandhikkhaṇe…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) </div>
</div>
<div class="CENTER" id="p_38P2_3296">
<span class="pN">3296</span>Naārammaṇapaccayā tīṇi, naāsevanapaccayā pañca.</div>
</div>
