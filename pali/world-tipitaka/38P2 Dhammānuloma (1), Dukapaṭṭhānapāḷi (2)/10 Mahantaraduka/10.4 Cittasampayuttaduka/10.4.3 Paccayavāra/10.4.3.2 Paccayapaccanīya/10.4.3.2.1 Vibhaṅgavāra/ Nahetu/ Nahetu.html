<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.4">10.4 Cittasampayuttaduka</a> » <a href="/tipitaka/38P2/10/10.4/10.4.3">10.4.3 Paccayavāra</a> » <a href="/tipitaka/38P2/10/10.4/10.4.3/10.4.3.2">10.4.3.2 Paccayapaccanīya</a> » <a href="/tipitaka/38P2/10/10.4/10.4.3/10.4.3.2/10.4.3.2.1">10.4.3.2.1 Vibhaṅgavāra</a>
</div>
<div class="i"> Nahetu</div>
<div class="h">Mahantaraduka</div>
<div class="h">Cittasampayuttaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2703"> <div class="divNumber">158.</div> <div class="p">
<span class="pN">2703</span>Cittasampayuttaṃ dhammaṃ paccayā cittasampayutto dhammo uppajjati nahetupaccayā…  tīṇi. (Paṭiccasadisā.) </div>
</div>
<div class="q" id="p_38P2_2704"> <div class="p">
<span class="pN">2704</span>Cittavippayuttaṃ dhammaṃ paccayā cittavippayutto dhammo uppajjati nahetupaccayā—  ekaṃ mahābhūtaṃ…pe… . (Yāva asaññasattā.) (1) </div>
</div>
<div class="q" id="p_38P2_2705"> <div class="p">
<span class="pN">2705</span>Cittavippayuttaṃ dhammaṃ paccayā cittasampayutto dhammo uppajjati nahetupaccayā—  cakkhāyatanaṃ paccayā cakkhuviññāṇasahagatā khandhā…pe…  kāyāyatanaṃ…pe…  vatthuṃ paccayā ahetukā cittasampayuttakā khandhā; paṭisandhikkhaṇe…pe…  vatthuṃ paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_2706"> <div class="p">
<span class="pN">2706</span>Cittavippayuttaṃ dhammaṃ paccayā cittasampayutto ca cittavippayutto ca dhammā uppajjanti nahetupaccayā—  vatthuṃ paccayā ahetukā cittasampayuttakā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe…pe… . (3) </div>
</div>
<div class="q" id="p_38P2_2707"> <div class="p">
<span class="pN">2707</span>Cittasampayuttañca cittavippayuttañca dhammaṃ paccayā cittasampayutto dhammo uppajjati nahetupaccayā—  cakkhuviññāṇasahagataṃ ekaṃ khandhañca cakkhāyatanañca paccayā dve khandhā, dve khandhe ca…pe…  kāyaviññāṇasahagataṃ ekaṃ khandhañca kāyāyatanañca paccayā dve khandhā, dve khandhe ca…pe…  ahetukaṃ cittasampayuttaṃ ekaṃ khandhañca vatthuñca paccayā dve khandhā, dve khandhe ca…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (Evaṃ dve pañhā pavattipaṭisandhi kātabbā. Saṃkhittaṃ.) </div>
</div>
</div>
