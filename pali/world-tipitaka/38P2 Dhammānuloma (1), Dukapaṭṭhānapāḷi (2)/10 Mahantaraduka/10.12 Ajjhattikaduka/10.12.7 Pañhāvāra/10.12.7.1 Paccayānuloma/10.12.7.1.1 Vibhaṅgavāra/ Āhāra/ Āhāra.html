<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.12">10.12 Ajjhattikaduka</a> » <a href="/tipitaka/38P2/10/10.12/10.12.7">10.12.7 Pañhāvāra</a> » <a href="/tipitaka/38P2/10/10.12/10.12.7/10.12.7.1">10.12.7.1 Paccayānuloma</a> » <a href="/tipitaka/38P2/10/10.12/10.12.7/10.12.7.1/10.12.7.1.1">10.12.7.1.1 Vibhaṅgavāra</a>
</div>
<div class="i"> Āhāra</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Āhāra</div>
<div class="q" id="p_38P2_3185"> <div class="divNumber">350.</div> <div class="p">
<span class="pN">3185</span>Ajjhattiko dhammo ajjhattikassa dhammassa āhārapaccayena paccayo—  paṭisandhikkhaṇe ajjhattikā āhārā ajjhattikānaṃ kaṭattārūpānaṃ āhārapaccayena paccayo. (1) </div>
</div>
<div class="q" id="p_38P2_3186"> <div class="p">
<span class="pN">3186</span>Ajjhattiko dhammo bāhirassa dhammassa āhārapaccayena paccayo—  ajjhattikā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe ajjhattikā āhārā sampayuttakānaṃ khandhānaṃ bāhirānañca kaṭattārūpānaṃ āhārapaccayena paccayo. (Mūlaṃ kātabbaṃ.) Paṭisandhikkhaṇe ajjhattikā āhārā sampayuttakānaṃ khandhānaṃ ajjhattikānañca bāhirānañca kaṭattārūpānaṃ āhārapaccayena paccayo. (3) </div>
</div>
<div class="q" id="p_38P2_3187"> <div class="divNumber">351.</div> <div class="p">
<span class="pN">3187</span>Bāhiro dhammo bāhirassa dhammassa āhārapaccayena paccayo—  bāhirā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe…pe…  bāhiro kabaḷīkāro āhāro bāhirassa kāyassa āhārapaccayena paccayo. (1) </div>
</div>
<div class="q" id="p_38P2_3188"> <div class="p">
<span class="pN">3188</span>Bāhiro dhammo ajjhattikassa dhammassa āhārapaccayena paccayo—  bāhirā āhārā cittassa āhārapaccayena paccayo; paṭisandhikkhaṇe bāhirā āhārā cittassa ajjhattikānañca kaṭattārūpānaṃ āhārapaccayena paccayo; bāhiro kabaḷīkāro āhāro ajjhattikassa kāyassa āhārapaccayena paccayo. (2) </div>
</div>
<div class="q" id="p_38P2_3189"> <div class="p">
<span class="pN">3189</span>Bāhiro dhammo ajjhattikassa ca bāhirassa ca dhammassa āhārapaccayena paccayo—  bāhirā āhārā sampayuttakānaṃ khandhānaṃ cittassa ca cittasamuṭṭhānānañca rūpānaṃ āhārapaccayena paccayo; paṭisandhikkhaṇe bāhirā āhārā sampayuttakānaṃ khandhānaṃ cittassa ca ajjhattikānañca bāhirānañca kaṭattārūpānaṃ āhārapaccayena paccayo; bāhiro kabaḷīkāro āhāro ajjhattikassa ca bāhirassa ca kāyassa āhārapaccayena paccayo. (3) </div>
</div>
<div class="q" id="p_38P2_3190"> <div class="divNumber">352.</div> <div class="p">
<span class="pN">3190</span>Ajjhattiko ca bāhiro ca dhammā ajjhattikassa dhammassa āhārapaccayena paccayo—  paṭisandhikkhaṇe ajjhattikā ca bāhirā ca āhārā ajjhattikānaṃ kaṭattārūpānaṃ āhārapaccayena paccayo. (1) </div>
</div>
<div class="q" id="p_38P2_3191"> <div class="p">
<span class="pN">3191</span>Ajjhattiko ca bāhiro ca dhammā bāhirassa dhammassa āhārapaccayena paccayo—  ajjhattikā ca bāhirā ca āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe ajjhattikā ca bāhirā ca āhārā sampayuttakānaṃ khandhānaṃ bāhirānañca kaṭattārūpānaṃ āhārapaccayena paccayo. (2) </div>
</div>
<div class="q" id="p_38P2_3192"> <div class="p">
<span class="pN">3192</span>Ajjhattiko ca bāhiro ca dhammā ajjhattikassa ca bāhirassa ca dhammassa āhārapaccayena paccayo—  paṭisandhikkhaṇe ajjhattikā ca bāhirā ca āhārā sampayuttakānaṃ khandhānaṃ ajjhattikānañca bāhirānañca kaṭattārūpānaṃ āhārapaccayena paccayo. (3) </div>
</div>
</div>
