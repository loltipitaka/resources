<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/10">10 Mahantaraduka</a> » <a href="/tipitaka/38P2/10/10.12">10.12 Ajjhattikaduka</a> » <a href="/tipitaka/38P2/10/10.12/10.12.1">10.12.1 Paṭiccavāra</a> » <a href="/tipitaka/38P2/10/10.12/10.12.1/10.12.1.2">10.12.1.2 Paccayapaccanīya</a> » <a href="/tipitaka/38P2/10/10.12/10.12.1/10.12.1.2/10.12.1.2.1">10.12.1.2.1 Vibhaṅgavāra</a>
</div>
<div class="i"> Naārammaṇa</div>
<div class="h">Mahantaraduka</div>
<div class="h">Ajjhattikaduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Naārammaṇa</div>
<div class="q" id="p_38P2_3121"> <div class="divNumber">326.</div> <div class="p">
<span class="pN">3121</span>Ajjhattikaṃ dhammaṃ paṭicca ajjhattiko dhammo uppajjati naārammaṇapaccayā—  paṭisandhikkhaṇe cittaṃ paṭicca ajjhattikaṃ kaṭattārūpaṃ. (1) </div>
</div>
<div class="q" id="p_38P2_3122"> <div class="p">
<span class="pN">3122</span>Ajjhattikaṃ dhammaṃ paṭicca bāhiro dhammo uppajjati naārammaṇapaccayā—  cittaṃ paṭicca cittasamuṭṭhānaṃ rūpaṃ; paṭisandhikkhaṇe cittaṃ paṭicca bāhiraṃ kaṭattārūpaṃ. (2) </div>
</div>
<div class="q" id="p_38P2_3123"> <div class="p">
<span class="pN">3123</span>Ajjhattikaṃ dhammaṃ paṭicca ajjhattiko ca bāhiro ca dhammā uppajjanti naārammaṇapaccayā; paṭisandhikkhaṇe cittaṃ paṭicca ajjhattikañca bāhirañca kaṭattārūpaṃ. (3) </div>
</div>
<div class="q" id="p_38P2_3124"> <div class="p">
<span class="pN">3124</span>Bāhiraṃ dhammaṃ paṭicca bāhiro dhammo uppajjati naārammaṇapaccayā—  bāhire khandhe paṭicca cittasamuṭṭhānaṃ rūpaṃ; paṭisandhikkhaṇe bāhire khandhe paṭicca bāhiraṃ kaṭattārūpaṃ, bāhire khandhe paṭicca vatthu, ekaṃ mahābhūtaṃ…pe… . (Yāva asaññasattā.) (1) </div>
</div>
<div class="q" id="p_38P2_3125"> <div class="p">
<span class="pN">3125</span>Bāhiraṃ dhammaṃ paṭicca ajjhattiko dhammo uppajjati naārammaṇapaccayā—  paṭisandhikkhaṇe bāhire khandhe paṭicca ajjhattikaṃ kaṭattārūpaṃ. (2) </div>
</div>
<div class="q" id="p_38P2_3126"> <div class="p">
<span class="pN">3126</span>Bāhiraṃ dhammaṃ paṭicca ajjhattiko ca bāhiro ca dhammā uppajjanti naārammaṇapaccayā—  paṭisandhikkhaṇe bāhire khandhe paṭicca ajjhattikañca bāhirañca kaṭattārūpaṃ. (3) </div>
</div>
<div class="q" id="p_38P2_3127"> <div class="divNumber">327.</div> <div class="p">
<span class="pN">3127</span>Ajjhattikañca bāhirañca dhammaṃ paṭicca ajjhattiko dhammo uppajjati naārammaṇapaccayā—  paṭisandhikkhaṇe cittañca sampayuttake ca khandhe paṭicca ajjhattikaṃ kaṭattārūpaṃ. (1) </div>
</div>
<div class="q" id="p_38P2_3128"> <div class="p">
<span class="pN">3128</span>Ajjhattikañca bāhirañca dhammaṃ paṭicca bāhiro dhammo uppajjati naārammaṇapaccayā—  bāhire khandhe ca cittañca paṭicca cittasamuṭṭhānaṃ rūpaṃ, cittañca mahābhūte ca paṭicca cittasamuṭṭhānaṃ rūpaṃ. (Paṭisandhikkhaṇe dve kātabbā.) </div>
</div>
<div class="q" id="p_38P2_3129"> <div class="p">
<span class="pN">3129</span>Ajjhattikañca bāhirañca dhammaṃ paṭicca ajjhattiko ca bāhiro ca dhammā uppajjanti naārammaṇapaccayā—  paṭisandhikkhaṇe cittañca sampayuttake ca khandhe paṭicca ajjhattikañca bāhirañca kaṭattārūpaṃ. (Saṃkhittaṃ.) (3) </div>
</div>
</div>
