<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/13">13 Piṭṭhiduka</a> » <a href="/tipitaka/38P2/13/13.9">13.9 Sukhasahagataduka</a> » <a href="/tipitaka/38P2/13/13.9/13.9.7">13.9.7 Pañhāvāra</a> » <a href="/tipitaka/38P2/13/13.9/13.9.7/13.9.7.1--4">13.9.7.1--4 Paccayānulomādi</a> » <a href="/tipitaka/38P2/13/13.9/13.9.7/13.9.7.1--4/13.9.7.1--4.1">13.9.7.1--4.1 Vibhaṅgavāra</a>
</div>
<div class="i"> Purejātādi</div>
<div class="h">Piṭṭhiduka</div>
<div class="h">Sukhasahagataduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Purejātādi</div>
<div class="q" id="p_38P2_4458"> <div class="divNumber">174.</div> <div class="p">
<span class="pN">4458</span>Nasukhasahagato dhammo nasukhasahagatassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ nasukhasahagatena cittena aniccato…pe…  vipassati assādeti abhinandati, taṃ ārabbha nasukhasahagato rāgo uppajjati…pe…  domanassaṃ uppajjati, sukhaṃ uppajjati, dibbena cakkhunā rūpaṃ passati…pe…  phoṭṭhabbāyatanaṃ kāyaviññāṇassa…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu nasukhasahagatānaṃ khandhānaṃ sukhassa ca purejātapaccayena paccayo. (1) </div>
</div>
<div class="q" id="p_38P2_4459"> <div class="p">
<span class="pN">4459</span>Nasukhasahagato dhammo sukhasahagatassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ sukhasahagatena cittena aniccato…pe…  vipassati, assādeti abhinandati, taṃ ārabbha sukhasahagato rāgo uppajjati, diṭṭhi uppajjati. <span class="bold">Vatthupurejātaṃ</span>—  vatthu sukhasahagatānaṃ khandhānaṃ purejātapaccayena paccayo. (2) </div>
</div>
<div class="q" id="p_38P2_4460"> <div class="p">
<span class="pN">4460</span>Nasukhasahagato dhammo sukhasahagatassa ca nasukhasahagatassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ sukhasahagatena cittena aniccato…pe…  vipassati, assādeti abhinandati, taṃ ārabbha sukhañca sampayuttakā khandhā ca uppajjanti. <span class="bold">Vatthupurejātaṃ</span>—  vatthu sukhasahagatānaṃ khandhānaṃ sukhassa ca purejātapaccayena paccayo. (3) </div>
</div>
<div class="q" id="p_38P2_4461"> <div class="p">
<span class="pN">4461</span>Pacchājātapaccayena paccayo…  tīṇi…  āsevanapaccayena paccayo…  nava. </div>
</div>
</div>
