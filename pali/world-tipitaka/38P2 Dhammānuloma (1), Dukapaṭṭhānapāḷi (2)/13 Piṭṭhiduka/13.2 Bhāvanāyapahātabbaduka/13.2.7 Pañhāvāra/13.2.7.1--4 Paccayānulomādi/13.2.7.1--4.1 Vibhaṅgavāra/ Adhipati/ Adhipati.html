<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/13">13 Piṭṭhiduka</a> » <a href="/tipitaka/38P2/13/13.2">13.2 Bhāvanāyapahātabbaduka</a> » <a href="/tipitaka/38P2/13/13.2/13.2.7">13.2.7 Pañhāvāra</a> » <a href="/tipitaka/38P2/13/13.2/13.2.7/13.2.7.1--4">13.2.7.1--4 Paccayānulomādi</a> » <a href="/tipitaka/38P2/13/13.2/13.2.7/13.2.7.1--4/13.2.7.1--4.1">13.2.7.1--4.1 Vibhaṅgavāra</a>
</div>
<div class="i"> Adhipati</div>
<div class="h">Piṭṭhiduka</div>
<div class="h">Bhāvanāyapahātabbaduka</div>
<div class="h">Pañhāvāra</div>
<div class="h">Paccayānulomādi</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_4150"> <div class="divNumber">39.</div> <div class="p">
<span class="pN">4150</span>Bhāvanāya pahātabbo dhammo bhāvanāya pahātabbassa dhammassa adhipatipaccayena paccayo—  ārammaṇādhipati sahajātādhipati. <span class="bold">Ārammaṇādhipati</span>—  bhāvanāya pahātabbaṃ rāgaṃ garuṃ katvā assādeti abhinandati, taṃ garuṃ katvā bhāvanāya pahātabbo rāgo uppajjati. <span class="bold">Sahajātādhipati</span>—  bhāvanāya pahātabbādhipati sampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_38P2_4151"> <div class="p">
<span class="pN">4151</span>Bhāvanāya pahātabbo dhammo nabhāvanāya pahātabbassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  bhāvanāya pahātabbaṃ rāgaṃ garuṃ katvā assādeti abhinandati, taṃ garuṃ katvā nabhāvanāya pahātabbo rāgo uppajjati, diṭṭhi uppajjati. <span class="bold">Sahajātādhipati</span>—  bhāvanāya pahātabbādhipati cittasamuṭṭhānānaṃ rūpānaṃ adhipatipaccayena paccayo. (2) </div>
</div>
<div class="q" id="p_38P2_4152"> <div class="p">
<span class="pN">4152</span>Bhāvanāya pahātabbo dhammo bhāvanāya pahātabbassa ca nabhāvanāya pahātabbassa ca dhammassa adhipatipaccayena paccayo. <span class="bold">Sahajātādhipati</span>—  bhāvanāya pahātabbādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_38P2_4153"> <div class="divNumber">40.</div> <div class="p">
<span class="pN">4153</span>Nabhāvanāya pahātabbo dhammo nabhāvanāya pahātabbassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ datvā sīlaṃ…pe…  uposathakammaṃ katvā taṃ garuṃ katvā paccavekkhati assādeti abhinandati, taṃ garuṃ katvā nabhāvanāya pahātabbo rāgo uppajjati. <span class="bold">Sahajātādhipati</span>—  nabhāvanāya pahātabbādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_38P2_4154"> <div class="p">
<span class="pN">4154</span>Nabhāvanāya pahātabbo dhammo bhāvanāya pahātabbassa dhammassa adhipatipaccayena paccayo. <span class="bold">Ārammaṇādhipati</span>—  dānaṃ…pe…  jhānaṃ…pe…  cakkhuṃ…pe…  vatthuṃ nabhāvanāya pahātabbe khandhe garuṃ katvā assādeti abhinandati, taṃ garuṃ katvā bhāvanāya pahātabbo rāgo uppajjati. (2) </div>
</div>
</div>
