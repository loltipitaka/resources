<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/13">13 Piṭṭhiduka</a> » <a href="/tipitaka/38P2/13/13.5">13.5 Savitakkaduka</a> » <a href="/tipitaka/38P2/13/13.5/13.5.7">13.5.7 Pañhāvāra</a> » <a href="/tipitaka/38P2/13/13.5/13.5.7/13.5.7.1">13.5.7.1 Paccayānuloma</a> » <a href="/tipitaka/38P2/13/13.5/13.5.7/13.5.7.1/13.5.7.1.1">13.5.7.1.1 Vibhaṅgavāra</a>
</div>
<div class="i"> Kammādi</div>
<div class="h">Piṭṭhiduka</div>
<div class="h">Savitakkaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kammādi</div>
<div class="q" id="p_38P2_4357"> <div class="divNumber">130.</div> <div class="p">
<span class="pN">4357</span>Savitakko dhammo savitakkassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  savitakkā cetanā sampayuttakānaṃ khandhānaṃ kammapaccayena paccayo; paṭisandhikkhaṇe…pe… . <span class="bold">Nānākkhaṇikā</span>—  savitakkā cetanā vipākānaṃ savitakkānaṃ khandhānaṃ kammapaccayena paccayo. (Evaṃ cattāri, sahajātāpi nānākkhaṇikāpi kātabbā.) </div>
</div>
<div class="q" id="p_38P2_4358"> <div class="p">
<span class="pN">4358</span>Vipākapaccayena paccayo…  nava…  āhārapaccayena paccayo…  cattāri…  indriyapaccayena paccayo…  cattāri…  jhānapaccayena paccayo…  nava…  maggapaccayena paccayo…  nava…  sampayuttapaccayena paccayo…  cha. </div>
</div>
<div class="q" id="p_38P2_4359"> <div class="divNumber">131.</div> <div class="p">
<span class="pN">4359</span>Savitakko dhammo savitakkassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1) </div>
</div>
<div class="q" id="p_38P2_4360"> <div class="p">
<span class="pN">4360</span>Avitakko dhammo avitakkassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) Avitakko dhammo savitakkassa dhammassa vippayuttapaccayena paccayo—  sahajātaṃ, purejātaṃ. (Saṃkhittaṃ.) Avitakko dhammo savitakkassa ca avitakkassa ca dhammassa vippayuttapaccayena paccayo—  sahajātaṃ, purejātaṃ. <span class="bold">Sahajātaṃ</span>—  paṭisandhikkhaṇe vatthu vitakkassa sampayuttakānañca khandhānaṃ vippayuttapaccayena paccayo. <span class="bold">Purejātaṃ</span>—  vatthu vitakkassa sampayuttakānañca khandhānaṃ vippayuttapaccayena paccayo. (3) </div>
</div>
<div class="q" id="p_38P2_4361"> <div class="p">
<span class="pN">4361</span>Savitakko ca avitakko ca dhammā avitakkassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) </div>
</div>
</div>
