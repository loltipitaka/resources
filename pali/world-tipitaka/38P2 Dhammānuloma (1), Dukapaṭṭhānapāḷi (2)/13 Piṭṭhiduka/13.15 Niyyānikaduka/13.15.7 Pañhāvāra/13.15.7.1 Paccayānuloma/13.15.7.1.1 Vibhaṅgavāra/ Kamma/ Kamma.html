<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/13">13 Piṭṭhiduka</a> » <a href="/tipitaka/38P2/13/13.15">13.15 Niyyānikaduka</a> » <a href="/tipitaka/38P2/13/13.15/13.15.7">13.15.7 Pañhāvāra</a> » <a href="/tipitaka/38P2/13/13.15/13.15.7/13.15.7.1">13.15.7.1 Paccayānuloma</a> » <a href="/tipitaka/38P2/13/13.15/13.15.7/13.15.7.1/13.15.7.1.1">13.15.7.1.1 Vibhaṅgavāra</a>
</div>
<div class="i"> Kamma</div>
<div class="h">Piṭṭhiduka</div>
<div class="h">Niyyānikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_38P2_4755"> <div class="divNumber">321.</div> <div class="p">
<span class="pN">4755</span>Niyyāniko dhammo niyyānikassa dhammassa kammapaccayena paccayo—  niyyānikā cetanā sampayuttakānaṃ khandhānaṃ kammapaccayena paccayo. Niyyāniko dhammo aniyyānikassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  niyyānikā cetanā cittasamuṭṭhānānaṃ rūpānaṃ kammapaccayena paccayo. <span class="bold">Nānākkhaṇikā</span>—  niyyānikā cetanā phalassa kammapaccayena paccayo. (Mūlaṃ kātabbaṃ.) Niyyānikā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3) </div>
</div>
<div class="q" id="p_38P2_4756"> <div class="divNumber">322.</div> <div class="p">
<span class="pN">4756</span>Aniyyāniko dhammo aniyyānikassa dhammassa kammapaccayena paccayo—  sahajātā, nānākkhaṇikā. <span class="bold">Sahajātā</span> (Saṃkhittaṃ.) <span class="bold">Nānākkhaṇikā</span>—  aniyyānikā cetanā vipākānaṃ khandhānaṃ kaṭattā ca rūpānaṃ kammapaccayena paccayo…  vipākapaccayena paccayo…  ekaṃyeva…  āhārapaccayena paccayo…  cattāri…  indriyapaccayena paccayo…  cattāri…  jhānapaccayena paccayo…  cattāri…  maggapaccayena paccayo…  cattāri…  sampayuttapaccayena paccayo…  dve…  vippayuttapaccayena paccayo…  tīṇi (arūpadukasadisā kātabbā)…  atthipaccayena paccayo…  satta (arūpadukasadisā kātabbā, āmasanā nānāpadāyeva)…  natthipaccayena paccayo…  tīṇi…  vigatapaccayena paccayo…  tīṇi…  avigatapaccayena paccayo…  satta. </div>
</div>
</div>
