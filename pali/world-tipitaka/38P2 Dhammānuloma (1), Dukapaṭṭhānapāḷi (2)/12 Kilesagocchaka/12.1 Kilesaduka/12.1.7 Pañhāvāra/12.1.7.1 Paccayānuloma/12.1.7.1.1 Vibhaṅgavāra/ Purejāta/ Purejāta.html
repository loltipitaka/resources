<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/12">12 Kilesagocchaka</a> » <a href="/tipitaka/38P2/12/12.1">12.1 Kilesaduka</a> » <a href="/tipitaka/38P2/12/12.1/12.1.7">12.1.7 Pañhāvāra</a> » <a href="/tipitaka/38P2/12/12.1/12.1.7/12.1.7.1">12.1.7.1 Paccayānuloma</a> » <a href="/tipitaka/38P2/12/12.1/12.1.7/12.1.7.1/12.1.7.1.1">12.1.7.1.1 Vibhaṅgavāra</a>
</div>
<div class="i"> Purejāta</div>
<div class="h">Kilesagocchaka</div>
<div class="h">Kilesaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_38P2_3877"> <div class="divNumber">25.</div> <div class="p">
<span class="pN">3877</span>Nokileso dhammo nokilesassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ aniccato…pe…  domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe… . <span class="bold">Vatthupurejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu nokilesānaṃ khandhānaṃ purejātapaccayena paccayo. (1) </div>
</div>
<div class="q" id="p_38P2_3878"> <div class="p">
<span class="pN">3878</span>Nokileso dhammo kilesassa dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha rāgo…pe…  domanassaṃ uppajjati. <span class="bold">Vatthupurejātaṃ</span>—  vatthu kilesānaṃ purejātapaccayena paccayo. (2) </div>
</div>
<div class="q" id="p_38P2_3879"> <div class="p">
<span class="pN">3879</span>Nokileso dhammo kilesassa ca nokilesassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. <span class="bold">Ārammaṇapurejātaṃ</span>—  cakkhuṃ…pe…  vatthuṃ assādeti abhinandati, taṃ ārabbha kilesā ca sampayuttakā ca khandhā uppajjanti. <span class="bold">Vatthupurejātaṃ</span>—  vatthu kilesānaṃ sampayuttakānañca khandhānaṃ purejātapaccayena paccayo. (3) </div>
</div>
</div>
