<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/12">12 Kilesagocchaka</a> » <a href="/tipitaka/38P2/12/12.1">12.1 Kilesaduka</a> » <a href="/tipitaka/38P2/12/12.1/12.1.1">12.1.1 Paṭiccavāra</a> » <a href="/tipitaka/38P2/12/12.1/12.1.1/12.1.1.1">12.1.1.1 Paccayānuloma</a> » <a href="/tipitaka/38P2/12/12.1/12.1.1/12.1.1.1/12.1.1.1.1">12.1.1.1.1 Vibhaṅgavāra</a>
</div>
<div class="i"> Hetu</div>
<div class="h">Kilesagocchaka</div>
<div class="h">Kilesaduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3809"> <div class="divNumber">1.</div> <div class="p">
<span class="pN">3809</span>Kilesaṃ dhammaṃ paṭicca kileso dhammo uppajjati hetupaccayā—  lobhaṃ paṭicca moho diṭṭhi thinaṃ uddhaccaṃ ahirikaṃ anottappaṃ, lobhaṃ paṭicca moho diṭṭhi uddhaccaṃ ahirikaṃ anottappaṃ, lobhaṃ paṭicca moho māno thinaṃ uddhaccaṃ ahirikaṃ anottappaṃ, lobhaṃ paṭicca moho māno uddhaccaṃ ahirikaṃ anottappaṃ, lobhaṃ paṭicca moho thinaṃ uddhaccaṃ ahirikaṃ anottappaṃ, lobhaṃ paṭicca moho uddhaccaṃ ahirikaṃ anottappaṃ; dosaṃ paṭicca moho thinaṃ uddhaccaṃ ahirikaṃ anottappaṃ, dosaṃ paṭicca moho uddhaccaṃ ahirikaṃ anottappaṃ; vicikicchaṃ paṭicca moho uddhaccaṃ ahirikaṃ anottappaṃ; uddhaccaṃ paṭicca moho ahirikaṃ anottappaṃ. (1) </div>
</div>
<div class="q" id="p_38P2_3810"> <div class="p">
<span class="pN">3810</span>Kilesaṃ dhammaṃ paṭicca nokileso dhammo uppajjati hetupaccayā—  kilesaṃ paṭicca sampayuttakā khandhā cittasamuṭṭhānañca rūpaṃ. (2) </div>
</div>
<div class="q" id="p_38P2_3811"> <div class="p">
<span class="pN">3811</span>Kilesaṃ dhammaṃ paṭicca kileso ca nokileso ca dhammā uppajjanti hetupaccayā—  lobhaṃ paṭicca moho diṭṭhi thinaṃ uddhaccaṃ ahirikaṃ anottappaṃ sampayuttakā ca khandhā cittasamuṭṭhānañca rūpaṃ. (Cakkaṃ.) (3) </div>
</div>
<div class="q" id="p_38P2_3812"> <div class="divNumber">2.</div> <div class="p">
<span class="pN">3812</span>Nokilesaṃ dhammaṃ paṭicca nokileso dhammo uppajjati hetupaccayā—  nokilesaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe… . (1) </div>
</div>
<div class="q" id="p_38P2_3813"> <div class="p">
<span class="pN">3813</span>Nokilesaṃ dhammaṃ paṭicca kileso dhammo uppajjati hetupaccayā—  nokilese khandhe paṭicca kilesā. (2) </div>
</div>
<div class="q" id="p_38P2_3814"> <div class="p">
<span class="pN">3814</span>Nokilesaṃ dhammaṃ paṭicca kileso ca nokileso ca dhammā uppajjanti hetupaccayā—  nokilesaṃ ekaṃ khandhaṃ paṭicca tayo khandhā kilesā ca cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_38P2_3815"> <div class="divNumber">3.</div> <div class="p">
<span class="pN">3815</span>Kilesañca nokilesañca dhammaṃ paṭicca kileso dhammo uppajjati hetupaccayā—  lobhañca sampayuttake ca khandhe paṭicca moho diṭṭhi thinaṃ uddhaccaṃ ahirikaṃ anottappaṃ. (Cakkaṃ.) (1) </div>
</div>
<div class="q" id="p_38P2_3816"> <div class="p">
<span class="pN">3816</span>Kilesañca nokilesañca dhammaṃ paṭicca nokileso dhammo uppajjati hetupaccayā—  nokilesaṃ ekaṃ khandhañca kilese ca paṭicca tayo khandhā cittasamuṭṭhānañca rūpaṃ…pe…  dve khandhe ca…pe…  kilese ca mahābhūte ca paṭicca cittasamuṭṭhānaṃ rūpaṃ. (2) </div>
</div>
<div class="q" id="p_38P2_3817"> <div class="p">
<span class="pN">3817</span>Kilesañca nokilesañca dhammaṃ paṭicca kileso ca nokileso ca dhammā uppajjanti hetupaccayā—  nokilesaṃ ekaṃ khandhañca lobhañca paṭicca tayo khandhā moho diṭṭhi thinaṃ uddhaccaṃ ahirikaṃ anottappaṃ cittasamuṭṭhānañca rūpaṃ…pe…  dve khandhe ca…pe… . (Cakkaṃ, saṃkhittaṃ.) (3) </div>
</div>
</div>
