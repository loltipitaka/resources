<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/2">2 Cūḷantaraduka</a> » <a href="/tipitaka/38P2/2/2.5">2.5 Rūpīduka</a> » <a href="/tipitaka/38P2/2/2.5/2.5.1">2.5.1 Paṭiccavāra</a> » <a href="/tipitaka/38P2/2/2.5/2.5.1/2.5.1.1">2.5.1.1 Paccayānuloma</a> » <a href="/tipitaka/38P2/2/2.5/2.5.1/2.5.1.1/2.5.1.1.1">2.5.1.1.1 Vibhaṅgavāra</a>
</div>
<div class="i"> Hetu</div>
<div class="h">Cūḷantaraduka</div>
<div class="h">Rūpīduka</div>
<div class="h">Paṭiccavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_754"> <div class="divNumber">93.</div> <div class="p">
<span class="pN">754</span>Rūpiṃ dhammaṃ paṭicca rūpī dhammo uppajjati hetupaccayā—  ekaṃ mahābhūtaṃ paṭicca tayo mahābhūtā…pe…  dve mahābhūte…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_38P2_755"> <div class="p">
<span class="pN">755</span>Rūpiṃ dhammaṃ paṭicca arūpī dhammo uppajjati hetupaccayā—  paṭisandhikkhaṇe vatthuṃ paṭicca arūpino khandhā. (2) </div>
</div>
<div class="q" id="p_38P2_756"> <div class="p">
<span class="pN">756</span>Rūpiṃ dhammaṃ paṭicca rūpī ca arūpī ca dhammā uppajjanti hetupaccayā—  paṭisandhikkhaṇe vatthuṃ paṭicca arūpino khandhā, mahābhūte paṭicca kaṭattārūpaṃ. (3) </div>
</div>
<div class="q" id="p_38P2_757"> <div class="divNumber">94.</div> <div class="p">
<span class="pN">757</span>Arūpiṃ dhammaṃ paṭicca arūpī dhammo uppajjati hetupaccayā—  arūpiṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe… . (1) </div>
</div>
<div class="q" id="p_38P2_758"> <div class="p">
<span class="pN">758</span>Arūpiṃ dhammaṃ paṭicca rūpī dhammo uppajjati hetupaccayā—  arūpino khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . (2) </div>
</div>
<div class="q" id="p_38P2_759"> <div class="p">
<span class="pN">759</span>Arūpiṃ dhammaṃ paṭicca rūpī ca arūpī ca dhammā uppajjanti hetupaccayā—  arūpiṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe… . (3) </div>
</div>
<div class="q" id="p_38P2_760"> <div class="divNumber">95.</div> <div class="p">
<span class="pN">760</span>Rūpiñca arūpiñca dhammaṃ paṭicca rūpī dhammo uppajjati hetupaccayā—  arūpino khandhe ca mahābhūte ca paṭicca cittasamuṭṭhānaṃ rūpaṃ; paṭisandhikkhaṇe…pe… . (1) </div>
</div>
<div class="q" id="p_38P2_761"> <div class="p">
<span class="pN">761</span>Rūpiñca arūpiñca dhammaṃ paṭicca arūpī dhammo uppajjati hetupaccayā—  paṭisandhikkhaṇe arūpiṃ ekaṃ khandhañca vatthuñca paṭicca tayo khandhā…pe…  dve khandhe…pe… . (2) </div>
</div>
<div class="q" id="p_38P2_762"> <div class="p">
<span class="pN">762</span>Rūpiñca arūpiñca dhammaṃ paṭicca rūpī ca arūpī ca dhammā uppajjanti hetupaccayā—  paṭisandhikkhaṇe arūpiṃ ekaṃ khandhañca vatthuñca paṭicca tayo khandhā…pe…  dve khandhe…pe…  arūpino khandhe ca mahābhūte ca paṭicca kaṭattārūpaṃ. (Saṃkhittaṃ.) (3) </div>
</div>
</div>
