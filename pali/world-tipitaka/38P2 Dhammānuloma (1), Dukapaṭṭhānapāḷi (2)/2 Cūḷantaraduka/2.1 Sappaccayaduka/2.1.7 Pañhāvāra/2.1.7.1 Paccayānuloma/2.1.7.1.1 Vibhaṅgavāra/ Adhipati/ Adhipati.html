<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/2">2 Cūḷantaraduka</a> » <a href="/tipitaka/38P2/2/2.1">2.1 Sappaccayaduka</a> » <a href="/tipitaka/38P2/2/2.1/2.1.7">2.1.7 Pañhāvāra</a> » <a href="/tipitaka/38P2/2/2.1/2.1.7/2.1.7.1">2.1.7.1 Paccayānuloma</a> » <a href="/tipitaka/38P2/2/2.1/2.1.7/2.1.7.1/2.1.7.1.1">2.1.7.1.1 Vibhaṅgavāra</a>
</div>
<div class="i"> Adhipati</div>
<div class="h">Cūḷantaraduka</div>
<div class="h">Sappaccayaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_563"> <div class="divNumber">10.</div> <div class="p">
<span class="pN">563</span>Sappaccayo dhammo sappaccayassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ datvā sīlaṃ…pe…  uposathakammaṃ katvā taṃ garuṃ katvā paccavekkhati, pubbe…pe…  jhānā…pe…  ariyā maggā vuṭṭhahitvā maggaṃ garuṃ katvā paccavekkhanti, phalaṃ garuṃ katvā…pe…  cakkhuṃ…pe…  vatthuṃ…  sappaccaye khandhe garuṃ katvā assādeti abhinandati; taṃ garuṃ katvā rāgo uppajjati, diṭṭhi uppajjati. <span class="bold">Sahajātādhipati</span>—  sappaccayādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_38P2_564"> <div class="p">
<span class="pN">564</span>Appaccayo dhammo sappaccayassa dhammassa adhipatipaccayena paccayo. <span class="bold">Ārammaṇādhipati</span>—  ariyā nibbānaṃ garuṃ katvā paccavekkhanti; nibbānaṃ gotrabhussa, vodānassa, maggassa, phalassa adhipatipaccayena paccayo. (1) </div>
</div>
</div>
