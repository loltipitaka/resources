<div>
<div class="b">
<a href="/">Home</a> » <a href="/tipitaka/38P2">38P2 Dhammānuloma (1), Dukapaṭṭhānapāḷi (2)</a> » <a href="/tipitaka/38P2/8">8 Nīvaraṇagocchaka</a> » <a href="/tipitaka/38P2/8/8.3">8.3 Nīvaraṇasampayuttaduka</a> » <a href="/tipitaka/38P2/8/8.3/8.3.7">8.3.7 Pañhāvāra</a> » <a href="/tipitaka/38P2/8/8.3/8.3.7/8.3.7.1">8.3.7.1 Paccayānuloma</a> » <a href="/tipitaka/38P2/8/8.3/8.3.7/8.3.7.1/8.3.7.1.1">8.3.7.1.1 Vibhaṅgavāra</a>
</div>
<div class="i"> Adhipati</div>
<div class="h">Nīvaraṇagocchaka</div>
<div class="h">Nīvaraṇasampayuttaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_2036"> <div class="divNumber">69.</div> <div class="p">
<span class="pN">2036</span>Nīvaraṇasampayutto dhammo nīvaraṇasampayuttassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  rāgaṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati; diṭṭhiṃ garuṃ katvā assādeti…pe… . <span class="bold">Sahajātādhipati</span>—  nīvaraṇasampayuttādhipati nīvaraṇasampayuttakānaṃ khandhānaṃ adhipatipaccayena paccayo. (1) </div>
</div>
<div class="q" id="p_38P2_2037"> <div class="p">
<span class="pN">2037</span>Nīvaraṇasampayutto dhammo nīvaraṇavippayuttassa dhammassa adhipatipaccayena paccayo. <span class="bold">Sahajātādhipati</span>—  nīvaraṇasampayuttādhipati cittasamuṭṭhānānaṃ rūpānaṃ adhipatipaccayena paccayo. (Mūlaṃ pucchitabbaṃ.) Nīvaraṇasampayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3) </div>
</div>
<div class="q" id="p_38P2_2038"> <div class="divNumber">70.</div> <div class="p">
<span class="pN">2038</span>Nīvaraṇavippayutto dhammo nīvaraṇavippayuttassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  dānaṃ…pe…  sīlaṃ…pe…  uposathakammaṃ katvā taṃ garuṃ katvā paccavekkhati, pubbe suciṇṇāni…pe…  jhānā vuṭṭhahitvā jhānaṃ…pe…  ariyā maggā vuṭṭhahitvā maggaṃ garuṃ katvā…pe…  phalaṃ…pe…  nibbānaṃ…pe…  nibbānaṃ gotrabhussa, vodānassa, maggassa, phalassa adhipatipaccayena paccayo. <span class="bold">Sahajātādhipati</span>—  nīvaraṇavippayuttādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1) </div>
</div>
<div class="q" id="p_38P2_2039"> <div class="p">
<span class="pN">2039</span>Nīvaraṇavippayutto dhammo nīvaraṇasampayuttassa dhammassa adhipatipaccayena paccayo. <span class="bold">Ārammaṇādhipati</span>—  dānaṃ…pe…  sīlaṃ…pe…  pubbe…pe…  jhānaṃ…pe…  cakkhuṃ…pe…  vatthuṃ nīvaraṇavippayutte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (2) </div>
</div>
</div>
