<div>
<div class="b">
<a href="/">Home</a> » <a href="/tipitaka/40P17">40P17 Dhammānulomapaccanīya (3), Tikatikapaṭṭhānapāḷi (5)</a> » <a href="/tipitaka/40P17/1">1 Kusalattika, Vedanāttika</a> » <a href="/tipitaka/40P17/1/Paccaniya"> Paccanīya</a>
</div>
<div class="i"> Nahetu-naārammaṇādi</div>
<div class="h">Kusalattika, Vedanāttika</div>
<div class="h">Paccanīya</div>
<div class="h">Nahetu-naārammaṇādi</div>
<div class="q" id="p_40P17_6"> <div class="divNumber">2.</div> <div class="p">
<span class="pN">6</span>Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati nahetupaccayā…  tīṇi. </div>
</div>
<div class="q" id="p_40P17_7"> <div class="divNumber">3.</div> <div class="p">
<span class="pN">7</span>Kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati naārammaṇapaccayā. Kusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā. Kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti naārammaṇapaccayā…  tīṇi. </div>
</div>
<div class="q" id="p_40P17_8"> <div class="p">
<span class="pN">8</span>Akusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā…  tīṇi. </div>
</div>
<div class="q" id="p_40P17_9"> <div class="p">
<span class="pN">9</span>Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati naārammaṇapaccayā. Abyākataṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā. Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti naārammaṇapaccayā…  tīṇi. (Saṃkhittaṃ.) </div>
</div>
<div class="q" id="p_40P17_10"> <div class="divNumber">4.</div> <div class="p">
<span class="pN">10</span>Nahetuyā tīṇi, naārammaṇe nava, naadhipatiyā terasa…pe…  napurejāte terasa…pe…  najhāne namagge tīṇi, navippayutte nava…pe…  novigate nava. </div>
</div>
<div class="q" id="p_40P17_11"> <div class="p">
<span class="pN">11</span>Hetupaccayā naārammaṇe nava. (Saṃkhittaṃ.) </div>
</div>
<div class="q" id="p_40P17_12"> <div class="p">
<span class="pN">12</span>Nahetupaccayā ārammaṇe tīṇi. (Saṃkhittaṃ.) </div>
</div>
<div class="q" id="p_40P17_13"> <div class="p">
<span class="pN">13</span>(Sahajātavārampi paccayavārampi nissayavārampi saṃsaṭṭhavārampi sampayuttavārampi paṭiccavārasadisaṃ.) </div>
</div>
<div class="q" id="p_40P17_14"> <div class="divNumber">5.</div> <div class="p">
<span class="pN">14</span>Kusalo sukhāya vedanāya sampayutto dhammo nakusalassa nasukhāya vedanāya sampayuttassa dhammassa hetupaccayena paccayo…pe… . </div>
</div>
<div class="q" id="p_40P17_15"> <div class="p">
<span class="pN">15</span>Hetuyā terasa, ārammaṇe aṭṭhārasa, adhipatiyā sattarasa, anantare nava…pe…  sahajāte terasa, aññamaññe nava, nissaye terasa, upanissaye aṭṭhārasa, pacchājāte nava, kamme terasa, vipāke tīṇi, āhāre…pe…  magge terasa, sampayutte nava, vippayutte nava…pe…  avigate terasa. (Pañhāvārampi vitthāretabbaṃ.) </div>
</div>
</div>
