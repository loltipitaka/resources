<div>
<div class="b">
<a href="/">Home</a> » <a href="/tipitaka/12S1">12S1 Sagāthāvaggasaṃyuttapāḷi</a> » <a href="/tipitaka/12S1/1">1 Devatāsaṃyutta</a> » <a href="/tipitaka/12S1/1/1.1">1.1 Naḷavagga</a>
</div>
<div class="i">1.1.7 Appaṭividitasutta</div>
<div class="h">Devatāsaṃyutta</div>
<div class="h">Naḷavagga</div>
<div class="h">Appaṭividitasutta</div>
<div class="q" id="p_12S1_22"> <div class="divNumber">7.</div> <div class="p">
<span class="pN">22</span>Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—  </div>
</div>
<div class="q" id="p_12S1_23"> <div class="p"> <table class="singleColumn"> <tr> <td> <div class="pN">23</div> <div class="G">“Yesaṃ dhammā appaṭividitā,</div> </td> </tr> <tr> <td> <div class="G">Paravādesu nīyare;</div> </td> </tr> <tr> <td> <div class="G">Suttā te nappabujjhanti,</div> </td> </tr> <tr> <td> <div class="G">Kālo tesaṃ pabujjhitun”ti.</div> </td> </tr> </table> </div>
</div>
<div class="q" id="p_12S1_24"> <div class="p"> <table class="singleColumn"> <tr> <td> <div class="pN">24</div> <div class="G">“Yesaṃ dhammā suppaṭividitā,</div> </td> </tr> <tr> <td> <div class="G">Paravādesu na nīyare;</div> </td> </tr> <tr> <td> <div class="G">Te sambuddhā sammadaññā,</div> </td> </tr> <tr> <td> <div class="G">Caranti visame saman”ti.</div> </td> </tr> </table> </div>
</div>
</div>
