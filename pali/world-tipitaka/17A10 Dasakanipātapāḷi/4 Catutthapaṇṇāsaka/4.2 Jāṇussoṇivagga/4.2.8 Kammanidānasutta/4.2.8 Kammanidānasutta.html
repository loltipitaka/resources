<div>
<div class="b">
<a href="/">Home</a> » <a href="/tipitaka/17A10">17A10 Dasakanipātapāḷi</a> » <a href="/tipitaka/17A10/4">4 Catutthapaṇṇāsaka</a> » <a href="/tipitaka/17A10/4/4.2">4.2 Jāṇussoṇivagga</a>
</div>
<div class="i">4.2.8 Kammanidānasutta</div>
<div class="h">Catutthapaṇṇāsaka</div>
<div class="h">Jāṇussoṇivagga</div>
<div class="h">Kammanidānasutta</div>
<div class="q" id="p_17A10_1240"> <div class="divNumber">174.</div> <div class="p">
<span class="pN">1240</span>“Pāṇātipātampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1241"> <div class="p">
<span class="pN">1241</span>Adinnādānampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1242"> <div class="p">
<span class="pN">1242</span>Kāmesumicchācārampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1243"> <div class="p">
<span class="pN">1243</span>Musāvādampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1244"> <div class="p">
<span class="pN">1244</span>Pisuṇavācampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1245"> <div class="p">
<span class="pN">1245</span>Pharusavācampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1246"> <div class="p">
<span class="pN">1246</span>Samphappalāpampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1247"> <div class="p">
<span class="pN">1247</span>Abhijjhampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1248"> <div class="p">
<span class="pN">1248</span>Byāpādampāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. </div>
</div>
<div class="q" id="p_17A10_1249"> <div class="p">
<span class="pN">1249</span>Micchādiṭṭhimpāhaṃ, bhikkhave, tividhaṃ vadāmi—  lobhahetukampi, dosahetukampi, mohahetukampi. Iti kho, bhikkhave, lobho kammanidānasambhavo, doso kammanidānasambhavo, moho kammanidānasambhavo. Lobhakkhayā kammanidānasaṅkhayo, dosakkhayā kammanidānasaṅkhayo, mohakkhayā kammanidānasaṅkhayo”ti. </div>
</div>
<div class="CENTER" id="p_17A10_1250">
<span class="pN">1250</span>Aṭṭhamaṃ.</div>
</div>
