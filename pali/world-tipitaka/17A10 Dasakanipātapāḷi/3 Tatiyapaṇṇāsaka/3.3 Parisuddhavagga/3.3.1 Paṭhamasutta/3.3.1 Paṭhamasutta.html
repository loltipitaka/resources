<div>
<div class="b">
<a href="/">Home</a> » <a href="/tipitaka/17A10">17A10 Dasakanipātapāḷi</a> » <a href="/tipitaka/17A10/3">3 Tatiyapaṇṇāsaka</a> » <a href="/tipitaka/17A10/3/3.3">3.3 Parisuddhavagga</a>
</div>
<div class="i">3.3.1 Paṭhamasutta</div>
<div class="h">Tatiyapaṇṇāsaka</div>
<div class="h">Parisuddhavagga</div>
<div class="h">Paṭhamasutta</div>
<div class="q" id="p_17A10_1082"> <div class="divNumber">123.</div> <div class="p">
<span class="pN">1082</span>“Dasayime, bhikkhave, dhammā parisuddhā pariyodātā, nāññatra sugatavinayā. Katame dasa? Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti—  ime kho, bhikkhave, dasa dhammā parisuddhā pariyodātā, nāññatra sugatavinayā”ti. </div>
</div>
<div class="CENTER" id="p_17A10_1083">
<span class="pN">1083</span>Paṭhamaṃ.</div>
</div>
