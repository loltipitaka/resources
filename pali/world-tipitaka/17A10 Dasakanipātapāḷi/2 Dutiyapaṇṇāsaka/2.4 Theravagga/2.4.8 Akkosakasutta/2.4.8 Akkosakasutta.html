<div>
<div class="b">
<a href="/">Home</a> » <a href="/tipitaka/17A10">17A10 Dasakanipātapāḷi</a> » <a href="/tipitaka/17A10/2">2 Dutiyapaṇṇāsaka</a> » <a href="/tipitaka/17A10/2/2.4">2.4 Theravagga</a>
</div>
<div class="i">2.4.8 Akkosakasutta</div>
<div class="h">Dutiyapaṇṇāsaka</div>
<div class="h">Theravagga</div>
<div class="h">Akkosakasutta</div>
<div class="q" id="p_17A10_738"> <div class="divNumber">88.</div> <div class="p">
<span class="pN">738</span>“Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ ṭhānametaṃ avakāso yaṃ so dasannaṃ byasanānaṃ aññataraṃ byasanaṃ nigaccheyya. Katamesaṃ dasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, ṭhānametaṃ avakāso yaṃ so imesaṃ dasannaṃ byasanānaṃ aññataraṃ byasanaṃ nigaccheyyā”ti. </div>
</div>
<div class="CENTER" id="p_17A10_739">
<span class="pN">739</span>Aṭṭhamaṃ.</div>
</div>
