<div>
<div class="b">
<a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/2">2 Abhisamayasaṃyutta</a> » <a href="/tipitaka/12S2/2/2.1">2.1 Abhisamayavagga</a>
</div>
<div class="i">2.1.6 Dutiyapathavīsutta</div>
<div class="h">Abhisamayasaṃyutta</div>
<div class="h">Abhisamayavagga</div>
<div class="h">Dutiyapathavīsutta</div>
<div class="q" id="p_12S2_620"> <div class="divNumber">79.</div> <div class="p">
<span class="pN">620</span>Sāvatthiyaṃ viharati. “Seyyathāpi, bhikkhave, mahāpathavī parikkhayaṃ pariyādānaṃ gaccheyya, ṭhapetvā satta kolaṭṭhimattiyo guḷikā. Taṃ kiṃ maññatha, bhikkhave, katamaṃ nu kho bahutaraṃ, yaṃ vā mahāpathaviyā parikkhīṇaṃ pariyādiṇṇaṃ yā vā satta kolaṭṭhimattiyo guḷikā avasiṭṭhā”ti? </div>
</div>
<div class="q" id="p_12S2_621"> <div class="p">
<span class="pN">621</span>“Etadeva, bhante, bahutaraṃ, mahāpathaviyā, yadidaṃ parikkhīṇaṃ pariyādiṇṇaṃ; appamattikā satta kolaṭṭhimattiyo guḷikā avasiṭṭhā. Neva satimaṃ kalaṃ upenti na sahassimaṃ kalaṃ upenti na satasahassimaṃ kalaṃ upenti mahāpathaviyā parikkhīṇaṃ pariyādiṇṇaṃ upanidhāya satta kolaṭṭhimattiyo guḷikā avasiṭṭhā”ti. “Evameva kho, bhikkhave…pe…  dhammacakkhupaṭilābho”ti. </div>
</div>
<div class="CENTER" id="p_12S2_622">
<span class="pN">622</span>Chaṭṭhaṃ.</div>
</div>
