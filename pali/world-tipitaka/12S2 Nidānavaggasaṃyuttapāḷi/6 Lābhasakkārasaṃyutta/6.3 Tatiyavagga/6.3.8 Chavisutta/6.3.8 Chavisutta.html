<div>
<div class="b">
<a href="/">Home</a> » <a href="/tipitaka/12S2">12S2 Nidānavaggasaṃyuttapāḷi</a> » <a href="/tipitaka/12S2/6">6 Lābhasakkārasaṃyutta</a> » <a href="/tipitaka/12S2/6/6.3">6.3 Tatiyavagga</a>
</div>
<div class="i">6.3.8 Chavisutta</div>
<div class="h">Lābhasakkārasaṃyutta</div>
<div class="h">Tatiyavagga</div>
<div class="h">Chavisutta</div>
<div class="q" id="p_12S2_1074"> <div class="divNumber">177.</div> <div class="p">
<span class="pN">1074</span>Sāvatthiyaṃ viharati. “Dāruṇo, bhikkhave, lābhasakkārasiloko. Lābhasakkārasiloko, bhikkhave, chaviṃ chindati, chaviṃ chetvā cammaṃ chindati, cammaṃ chetvā maṃsaṃ chindati, maṃsaṃ chetvā nhāruṃ chindati, nhāruṃ chetvā aṭṭhiṃ chindati, aṭṭhiṃ chetvā aṭṭhimiñjaṃ āhacca tiṭṭhati. Evaṃ dāruṇo kho, bhikkhave, lābhasakkārasiloko…pe…  evañhi vo bhikkhave, sikkhitabban”ti. </div>
</div>
<div class="CENTER" id="p_12S2_1075">
<span class="pN">1075</span>Aṭṭhamaṃ.</div>
</div>
