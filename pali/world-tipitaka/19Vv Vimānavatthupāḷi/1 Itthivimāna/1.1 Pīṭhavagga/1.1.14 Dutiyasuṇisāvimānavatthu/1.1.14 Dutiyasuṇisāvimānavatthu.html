<div>
<div class="b">
<a href="/">Home</a> » <a href="/tipitaka/19Vv">19Vv Vimānavatthupāḷi</a> » <a href="/tipitaka/19Vv/1">1 Itthivimāna</a> » <a href="/tipitaka/19Vv/1/1.1">1.1 Pīṭhavagga</a>
</div>
<div class="i">1.1.14 Dutiyasuṇisāvimānavatthu</div>
<div class="h">Itthivimāna</div>
<div class="h">Pīṭhavagga</div>
<div class="h">Dutiyasuṇisāvimānavatthu</div>
<div class="q" id="p_19Vv_130"> <div class="divNumber">116.</div> <div class="p"> <table class="singleColumn"> <tr> <td> <div class="pN">130</div> <div class="G">“Abhikkantena vaṇṇena,</div> </td> </tr> <tr> <td> <div class="G">yā tvaṃ tiṭṭhasi devate;</div> </td> </tr> <tr> <td> <div class="G">Obhāsentī disā sabbā,</div> </td> </tr> <tr> <td> <div class="G">osadhī viya tārakā.</div> </td> </tr> </table> </div>
</div>
<div class="q" id="p_19Vv_131"> <div class="divNumber">117.</div> <div class="p"> <table class="singleColumn"> <tr> <td> <div class="pN">131</div> <div class="G">Kena tetādiso vaṇṇo,</div> </td> </tr> <tr> <td> <div class="G">kena te idha mijjhati;</div> </td> </tr> <tr> <td> <div class="G">Uppajjanti ca te bhogā,</div> </td> </tr> <tr> <td> <div class="G">ye keci manaso piyā.</div> </td> </tr> </table> </div>
</div>
<div class="q" id="p_19Vv_132"> <div class="divNumber">118.</div> <div class="p"> <table class="singleColumn"> <tr> <td> <div class="pN">132</div> <div class="G">Pucchāmi taṃ devi mahānubhāve,</div> </td> </tr> <tr> <td> <div class="G">Manussabhūtā kimakāsi puññaṃ;</div> </td> </tr> <tr> <td> <div class="G">Kenāsi evaṃ jalitānubhāvā,</div> </td> </tr> <tr> <td> <div class="G">Vaṇṇo ca te sabbadisā pabhāsatī”ti.</div> </td> </tr> </table> </div>
</div>
<div class="q" id="p_19Vv_133"> <div class="divNumber">119.</div> <div class="p"> <table class="singleColumn"> <tr> <td> <div class="pN">133</div> <div class="G">Sā devatā attamanā,</div> </td> </tr> <tr> <td> <div class="G">moggallānena pucchitā;</div> </td> </tr> <tr> <td> <div class="G">Pañhaṃ puṭṭhā viyākāsi,</div> </td> </tr> <tr> <td> <div class="G">yassa kammassidaṃ phalaṃ.</div> </td> </tr> </table> </div>
</div>
<div class="q" id="p_19Vv_134"> <div class="divNumber">120.</div> <div class="p"> <table class="singleColumn"> <tr> <td> <div class="pN">134</div> <div class="G">“Ahaṃ manussesu manussabhūtā,</div> </td> </tr> <tr> <td> <div class="G">Suṇisā ahosiṃ sasurassa gehe.</div> </td> </tr> </table> </div>
</div>
<div class="q" id="p_19Vv_135"> <div class="divNumber">121.</div> <div class="p"> <table class="singleColumn"> <tr> <td> <div class="pN">135</div> <div class="G">Addasaṃ virajaṃ bhikkhuṃ,</div> </td> </tr> <tr> <td> <div class="G">vippasannamanāvilaṃ;</div> </td> </tr> <tr> <td> <div class="G">Tassa adāsahaṃ bhāgaṃ,</div> </td> </tr> <tr> <td> <div class="G">pasannā sehi pāṇibhi;</div> </td> </tr> <tr> <td> <div class="G">Kummāsapiṇḍaṃ datvāna,</div> </td> </tr> <tr> <td> <div class="G">modāmi nandane vane.</div> </td> </tr> </table> </div>
</div>
<div class="q" id="p_19Vv_136"> <div class="divNumber">122.</div> <div class="p"> <table class="singleColumn"> <tr> <td> <div class="pN">136</div> <div class="G">Tena metādiso vaṇṇo,</div> </td> </tr> <tr> <td> <div class="G">tena me idha mijjhati;</div> </td> </tr> <tr> <td> <div class="G">Uppajjanti ca me bhogā,</div> </td> </tr> <tr> <td> <div class="G">ye keci manaso piyā.</div> </td> </tr> </table> </div>
</div>
<div class="q" id="p_19Vv_137"> <div class="divNumber">123.</div> <div class="p"> <table class="singleColumn"> <tr> <td> <div class="pN">137</div> <div class="G">Akkhāmi te bhikkhu mahānubhāva,</div> </td> </tr> <tr> <td> <div class="G">Manussabhūtā yamakāsi puññaṃ;</div> </td> </tr> <tr> <td> <div class="G">Tenamhi evaṃ jalitānubhāvā,</div> </td> </tr> <tr> <td> <div class="G">Vaṇṇo ca me sabbadisā pabhāsatī”ti.</div> </td> </tr> </table> </div>
</div>
<div class="CENTER" id="p_19Vv_138">
<span class="pN">138</span>Dutiyasuṇisāvimānaṃ cuddasamaṃ.</div>
</div>
