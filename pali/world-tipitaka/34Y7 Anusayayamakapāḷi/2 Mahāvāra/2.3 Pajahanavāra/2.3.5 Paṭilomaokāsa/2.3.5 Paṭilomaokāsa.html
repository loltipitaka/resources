<div>
<div class="b">
<a href="/">Home</a> » <a href="/tipitaka/34Y7">34Y7 Anusayayamakapāḷi</a> » <a href="/tipitaka/34Y7/2">2 Mahāvāra</a> » <a href="/tipitaka/34Y7/2/2.3">2.3 Pajahanavāra</a>
</div>
<div class="i">2.3.5 Paṭilomaokāsa</div>
<div class="h">Mahāvāra</div>
<div class="h">Pajahanavāra</div>
<div class="h">Paṭilomaokāsa</div>
<div class="q" id="p_34Y7_1178"> <div class="divNumber">176.</div> <div class="p">
<span class="pN">1178</span>»  Yato kāmarāgānusayaṃ nappajahati tato paṭighānusayaṃ nappajahatīti? </div>
</div>
<div class="q" id="p_34Y7_1179"> <div class="p">
<span class="pN">1179</span>Dukkhāya vedanāya tato kāmarāgānusayaṃ nappajahati, no ca tato paṭighānusayaṃ nappajahati. Rūpadhātuyā arūpadhātuyā apariyāpanne tato kāmarāgānusayañca nappajahati paṭighānusayañca nappajahati. </div>
</div>
<div class="q" id="p_34Y7_1180"> <div class="p">
<span class="pN">1180</span>«  Yato vā pana paṭighānusayaṃ nappajahati tato kāmarāgānusayaṃ nappajahatīti? </div>
</div>
<div class="q" id="p_34Y7_1181"> <div class="p">
<span class="pN">1181</span>Kāmadhātuyā dvīsu vedanāsu tato paṭighānusayaṃ nappajahati, no ca tato kāmarāgānusayaṃ nappajahati. Rūpadhātuyā arūpadhātuyā apariyāpanne tato paṭighānusayañca nappajahati kāmarāgānusayañca nappajahati. </div>
</div>
<div class="q" id="p_34Y7_1182"> <div class="p">
<span class="pN">1182</span>»  Yato kāmarāgānusayaṃ nappajahati tato mānānusayaṃ nappajahatīti? </div>
</div>
<div class="q" id="p_34Y7_1183"> <div class="p">
<span class="pN">1183</span>Rūpadhātuyā arūpadhātuyā tato kāmarāgānusayaṃ nappajahati, no ca tato mānānusayaṃ nappajahati. Dukkhāya vedanāya apariyāpanne tato kāmarāgānusayañca nappajahati mānānusayañca nappajahati. </div>
</div>
<div class="q" id="p_34Y7_1184"> <div class="p">
<span class="pN">1184</span>«  Yato vā pana mānānusayaṃ nappajahati tato kāmarāgānusayaṃ nappajahatīti? Āmantā. </div>
</div>
<div class="q" id="p_34Y7_1185"> <div class="p">
<span class="pN">1185</span>»  Yato kāmarāgānusayaṃ nappajahati tato diṭṭhānusayaṃ…pe…  vicikicchānusayaṃ nappajahatīti? </div>
</div>
<div class="q" id="p_34Y7_1186"> <div class="p">
<span class="pN">1186</span>Dukkhāya vedanāya rūpadhātuyā arūpadhātuyā tato kāmarāgānusayaṃ nappajahati, no ca tato vicikicchānusayaṃ nappajahati. Apariyāpanne tato kāmarāgānusayañca nappajahati vicikicchānusayañca nappajahati. </div>
</div>
<div class="q" id="p_34Y7_1187"> <div class="p">
<span class="pN">1187</span>«  Yato vā pana vicikicchānusayaṃ nappajahati tato kāmarāgānusayaṃ nappajahatīti? Āmantā. </div>
</div>
<div class="q" id="p_34Y7_1188"> <div class="p">
<span class="pN">1188</span>»  Yato kāmarāgānusayaṃ nappajahati tato bhavarāgānusayaṃ nappajahatīti? </div>
</div>
<div class="q" id="p_34Y7_1189"> <div class="p">
<span class="pN">1189</span>Rūpadhātuyā arūpadhātuyā tato kāmarāgānusayaṃ nappajahati, no ca tato bhavarāgānusayaṃ nappajahati. Dukkhāya vedanāya apariyāpanne tato kāmarāgānusayañca nappajahati bhavarāgānusayañca nappajahati. </div>
</div>
<div class="q" id="p_34Y7_1190"> <div class="p">
<span class="pN">1190</span>«  Yato vā pana bhavarāgānusayaṃ nappajahati tato kāmarāgānusayaṃ nappajahatīti? </div>
</div>
<div class="q" id="p_34Y7_1191"> <div class="p">
<span class="pN">1191</span>Kāmadhātuyā dvīsu vedanāsu tato bhavarāgānusayaṃ nappajahati, no ca tato kāmarāgānusayaṃ nappajahati. Dukkhāya vedanāya apariyāpanne tato bhavarāgānusayañca nappajahati kāmarāgānusayañca nappajahati. </div>
</div>
<div class="q" id="p_34Y7_1192"> <div class="p">
<span class="pN">1192</span>»  Yato kāmarāgānusayaṃ nappajahati tato avijjānusayaṃ nappajahatīti? </div>
</div>
<div class="q" id="p_34Y7_1193"> <div class="p">
<span class="pN">1193</span>Dukkhāya vedanāya rūpadhātuyā arūpadhātuyā tato kāmarāgānusayaṃ nappajahati, no ca tato avijjānusayaṃ nappajahati. Apariyāpanne tato kāmarāgānusayañca nappajahati avijjānusayañca nappajahati. </div>
</div>
<div class="q" id="p_34Y7_1194"> <div class="p">
<span class="pN">1194</span>«  Yato vā pana avijjānusayaṃ nappajahati tato kāmarāgānusayaṃ nappajahatīti? Āmantā. </div>
</div>
<div class="q" id="p_34Y7_1195"> <div class="divNumber">177.</div> <div class="p">
<span class="pN">1195</span>»  Yato paṭighānusayaṃ nappajahati tato mānānusayaṃ nappajahatīti? </div>
</div>
<div class="q" id="p_34Y7_1196"> <div class="p">
<span class="pN">1196</span>Kāmadhātuyā dvīsu vedanāsu rūpadhātuyā arūpadhātuyā tato paṭighānusayaṃ nappajahati, no ca tato mānānusayaṃ nappajahati. Apariyāpanne tato paṭighānusayañca nappajahati mānānusayañca nappajahati. </div>
</div>
<div class="q" id="p_34Y7_1197"> <div class="p">
<span class="pN">1197</span>«  Yato vā pana mānānusayaṃ nappajahati tato paṭighānusayaṃ nappajahatīti? </div>
</div>
<div class="q" id="p_34Y7_1198"> <div class="p">
<span class="pN">1198</span>Dukkhāya vedanāya tato mānānusayaṃ nappajahati, no ca tato paṭighānusayaṃ nappajahati. Apariyāpanne tato mānānusayañca nappajahati paṭighānusayañca nappajahati. </div>
</div>
<div class="q" id="p_34Y7_1199"> <div class="p">
<span class="pN">1199</span>»  Yato paṭighānusayaṃ nappajahati tato diṭṭhānusayaṃ…pe…  vicikicchānusayaṃ nappajahatīti? </div>
</div>
<div class="q" id="p_34Y7_1200"> <div class="p">
<span class="pN">1200</span>Kāmadhātuyā dvīsu vedanāsu rūpadhātuyā arūpadhātuyā tato paṭighānusayaṃ nappajahati, no ca tato vicikicchānusayaṃ nappajahati. Apariyāpanne tato paṭighānusayañca nappajahati vicikicchānusayañca nappajahati. </div>
</div>
<div class="q" id="p_34Y7_1201"> <div class="p">
<span class="pN">1201</span>«  Yato vā pana vicikicchānusayaṃ nappajahati tato paṭighānusayaṃ nappajahatīti? Āmantā. </div>
</div>
<div class="q" id="p_34Y7_1202"> <div class="p">
<span class="pN">1202</span>»  Yato paṭighānusayaṃ nappajahati tato bhavarāgānusayaṃ nappajahatīti? </div>
</div>
<div class="q" id="p_34Y7_1203"> <div class="p">
<span class="pN">1203</span>Rūpadhātuyā arūpadhātuyā tato paṭighānusayaṃ nappajahati, no ca tato bhavarāgānusayaṃ nappajahati. Kāmadhātuyā dvīsu vedanāsu apariyāpanne tato paṭighānusayañca nappajahati bhavarāgānusayañca nappajahati. </div>
</div>
<div class="q" id="p_34Y7_1204"> <div class="p">
<span class="pN">1204</span>«  Yato vā pana bhavarāgānusayaṃ nappajahati tato paṭighānusayaṃ nappajahatīti? </div>
</div>
<div class="q" id="p_34Y7_1205"> <div class="p">
<span class="pN">1205</span>Dukkhāya vedanāya tato bhavarāgānusayaṃ nappajahati, no ca tato paṭighānusayaṃ nappajahati. Kāmadhātuyā dvīsu vedanāsu apariyāpanne tato bhavarāgānusayañca nappajahati paṭighānusayañca nappajahati. </div>
</div>
<div class="q" id="p_34Y7_1206"> <div class="p">
<span class="pN">1206</span>»  Yato paṭighānusayaṃ nappajahati tato avijjānusayaṃ nappajahatīti? </div>
</div>
<div class="q" id="p_34Y7_1207"> <div class="p">
<span class="pN">1207</span>Kāmadhātuyā dvīsu vedanāsu rūpadhātuyā arūpadhātuyā tato paṭighānusayaṃ nappajahati, no ca tato avijjānusayaṃ nappajahati. Apariyāpanne tato paṭighānusayañca nappajahati avijjānusayañca nappajahati. </div>
</div>
<div class="q" id="p_34Y7_1208"> <div class="p">
<span class="pN">1208</span>«  Yato vā pana avijjānusayaṃ nappajahati tato paṭighānusayaṃ nappajahatīti? Āmantā. </div>
</div>
<div class="q" id="p_34Y7_1209"> <div class="divNumber">178.</div> <div class="p">
<span class="pN">1209</span>»  Yato mānānusayaṃ nappajahati tato diṭṭhānusayaṃ…pe…  vicikicchānusayaṃ nappajahatīti? </div>
</div>
<div class="q" id="p_34Y7_1210"> <div class="p">
<span class="pN">1210</span>Dukkhāya vedanāya tato mānānusayaṃ nappajahati, no ca tato vicikicchānusayaṃ nappajahati. Apariyāpanne tato mānānusayañca nappajahati vicikicchānusayañca nappajahati. </div>
</div>
<div class="q" id="p_34Y7_1211"> <div class="p">
<span class="pN">1211</span>«  Yato vā pana vicikicchānusayaṃ nappajahati tato mānānusayaṃ nappajahatīti? Āmantā. </div>
</div>
<div class="q" id="p_34Y7_1212"> <div class="p">
<span class="pN">1212</span>»  Yato mānānusayaṃ nappajahati tato bhavarāgānusayaṃ nappajahatīti? Āmantā. </div>
</div>
<div class="q" id="p_34Y7_1213"> <div class="p">
<span class="pN">1213</span>«  Yato vā pana bhavarāgānusayaṃ nappajahati tato mānānusayaṃ nappajahatīti? </div>
</div>
<div class="q" id="p_34Y7_1214"> <div class="p">
<span class="pN">1214</span>Kāmadhātuyā dvīsu vedanāsu tato bhavarāgānusayaṃ nappajahati, no ca tato mānānusayaṃ nappajahati. Dukkhāya vedanāya apariyāpanne tato bhavarāgānusayañca nappajahati mānānusayañca nappajahati. </div>
</div>
<div class="q" id="p_34Y7_1215"> <div class="p">
<span class="pN">1215</span>»  Yato mānānusayaṃ nappajahati tato avijjānusayaṃ nappajahatīti? </div>
</div>
<div class="q" id="p_34Y7_1216"> <div class="p">
<span class="pN">1216</span>Dukkhāya vedanāya tato mānānusayaṃ nappajahati, no ca tato avijjānusayaṃ nappajahati. Apariyāpanne tato mānānusayañca nappajahati avijjānusayañca nappajahati. </div>
</div>
<div class="q" id="p_34Y7_1217"> <div class="p">
<span class="pN">1217</span>«  Yato vā pana avijjānusayaṃ nappajahati tato mānānusayaṃ nappajahatīti? Āmantā. </div>
</div>
<div class="q" id="p_34Y7_1218"> <div class="divNumber">179.</div> <div class="p">
<span class="pN">1218</span>»  Yato diṭṭhānusayaṃ nappajahati tato vicikicchānusayaṃ nappajahatīti? Āmantā. </div>
</div>
<div class="q" id="p_34Y7_1219"> <div class="p">
<span class="pN">1219</span>«  Yato vā pana vicikicchānusayaṃ nappajahati tato diṭṭhānusayaṃ nappajahatīti? Āmantā. </div>
</div>
<div class="q" id="p_34Y7_1220"> <div class="divNumber">180.</div> <div class="p">
<span class="pN">1220</span>»  Yato vicikicchānusayaṃ nappajahati tato bhavarāgānusayaṃ nappajahatīti? Āmantā. </div>
</div>
<div class="q" id="p_34Y7_1221"> <div class="p">
<span class="pN">1221</span>«  Yato vā pana bhavarāgānusayaṃ nappajahati tato vicikicchānusayaṃ nappajahatīti? </div>
</div>
<div class="q" id="p_34Y7_1222"> <div class="p">
<span class="pN">1222</span>Kāmadhātuyā tīsu vedanāsu tato bhavarāgānusayaṃ nappajahati, no ca tato vicikicchānusayaṃ nappajahati; apariyāpanne tato bhavarāgānusayañca nappajahati vicikicchānusayañca nappajahati. </div>
</div>
<div class="q" id="p_34Y7_1223"> <div class="p">
<span class="pN">1223</span>»  Yato vicikicchānusayaṃ nappajahati tato avijjānusayaṃ nappajahatīti? Āmantā. </div>
</div>
<div class="q" id="p_34Y7_1224"> <div class="p">
<span class="pN">1224</span>«  Yato vā pana avijjānusayaṃ nappajahati tato vicikicchānusayaṃ nappajahatīti? Āmantā. </div>
</div>
<div class="q" id="p_34Y7_1225"> <div class="divNumber">181.</div> <div class="p">
<span class="pN">1225</span>»  Yato bhavarāgānusayaṃ nappajahati tato avijjānusayaṃ nappajahatīti? </div>
</div>
<div class="q" id="p_34Y7_1226"> <div class="p">
<span class="pN">1226</span>Kāmadhātuyā tīsu vedanāsu tato bhavarāgānusayaṃ nappajahati, no ca tato avijjānusayaṃ nappajahati. Apariyāpanne tato bhavarāgānusayañca nappajahati avijjānusayañca nappajahati. </div>
</div>
<div class="q" id="p_34Y7_1227"> <div class="p">
<span class="pN">1227</span>«  Yato vā pana avijjānusayaṃ nappajahati tato bhavarāgānusayaṃ nappajahatīti? Āmantā. (Ekamūlakaṃ.) </div>
</div>
<div class="q" id="p_34Y7_1228"> <div class="divNumber">182.</div> <div class="p">
<span class="pN">1228</span>»  Yato kāmarāgānusayañca paṭighānusayañca nappajahati tato mānānusayaṃ nappajahatīti? </div>
</div>
<div class="q" id="p_34Y7_1229"> <div class="p">
<span class="pN">1229</span>Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato mānānusayaṃ nappajahati. Apariyāpanne tato kāmarāgānusayañca paṭighānusayañca nappajahati mānānusayañca nappajahati. </div>
</div>
<div class="q" id="p_34Y7_1230"> <div class="p">
<span class="pN">1230</span>«  Yato vā pana mānānusayaṃ nappajahati tato kāmarāgānusayañca paṭighānusayañca nappajahatīti? </div>
</div>
<div class="q" id="p_34Y7_1231"> <div class="p">
<span class="pN">1231</span>Dukkhāya vedanāya tato mānānusayañca kāmarāgānusayañca nappajahati, no ca tato paṭighānusayaṃ nappajahati. Apariyāpanne tato mānānusayañca nappajahati kāmarāgānusayañca paṭighānusayañca nappajahati. </div>
</div>
<div class="q" id="p_34Y7_1232"> <div class="p">
<span class="pN">1232</span>»  Yato kāmarāgānusayañca paṭighānusayañca nappajahati tato diṭṭhānusayaṃ…pe…  vicikicchānusayaṃ nappajahatīti? </div>
</div>
<div class="q" id="p_34Y7_1233"> <div class="p">
<span class="pN">1233</span>Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato vicikicchānusayaṃ nappajahati. Apariyāpanne tato kāmarāgānusayañca paṭighānusayañca nappajahati vicikicchānusayañca nappajahati. </div>
</div>
<div class="q" id="p_34Y7_1234"> <div class="p">
<span class="pN">1234</span>«  Yato vā pana vicikicchānusayaṃ nappajahati tato kāmarāgānusayañca paṭighānusayañca nappajahatīti? Āmantā. </div>
</div>
<div class="q" id="p_34Y7_1235"> <div class="p">
<span class="pN">1235</span>»  Yato kāmarāgānusayañca paṭighānusayañca nappajahati tato bhavarāgānusayaṃ nappajahatīti? </div>
</div>
<div class="q" id="p_34Y7_1236"> <div class="p">
<span class="pN">1236</span>Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato bhavarāgānusayaṃ nappajahati. Apariyāpanne tato kāmarāgānusayañca paṭighānusayañca nappajahati bhavarāgānusayañca nappajahati. </div>
</div>
<div class="q" id="p_34Y7_1237"> <div class="p">
<span class="pN">1237</span>«  Yato vā pana bhavarāgānusayaṃ nappajahati tato kāmarāgānusayañca paṭighānusayañca nappajahatīti? </div>
</div>
<div class="q" id="p_34Y7_1238"> <div class="p">
<span class="pN">1238</span>Dukkhāya vedanāya tato bhavarāgānusayañca kāmarāgānusayañca nappajahati, no ca tato paṭighānusayaṃ nappajahati. Kāmadhātuyā dvīsu vedanāsu tato bhavarāgānusayañca paṭighānusayañca nappajahati, no ca tato kāmarāgānusayaṃ nappajahati. Apariyāpanne tato bhavarāgānusayañca nappajahati kāmarāgānusayañca paṭighānusayañca nappajahati. </div>
</div>
<div class="q" id="p_34Y7_1239"> <div class="p">
<span class="pN">1239</span>»  Yato kāmarāgānusayañca paṭighānusayañca nappajahati tato avijjānusayaṃ nappajahatīti? </div>
</div>
<div class="q" id="p_34Y7_1240"> <div class="p">
<span class="pN">1240</span>Rūpadhātuyā arūpadhātuyā tato kāmarāgānusayañca paṭighānusayañca nappajahati, no ca tato avijjānusayaṃ nappajahati. Apariyāpanne tato kāmarāgānusayañca paṭighānusayañca nappajahati avijjānusayañca nappajahati. </div>
</div>
<div class="q" id="p_34Y7_1241"> <div class="p">
<span class="pN">1241</span>«  Yato vā pana avijjānusayaṃ nappajahati tato kāmarāgānusayañca paṭighānusayañca nappajahatīti? Āmantā. (Dukamūlakaṃ.) </div>
</div>
<div class="q" id="p_34Y7_1242"> <div class="divNumber">183.</div> <div class="p">
<span class="pN">1242</span>»  Yato kāmarāgānusayañca paṭighānusayañca mānānusayañca nappajahati tato diṭṭhānusayaṃ…pe…  vicikicchānusayaṃ nappajahatīti? Āmantā. </div>
</div>
<div class="q" id="p_34Y7_1243"> <div class="p">
<span class="pN">1243</span>«  Yato vā pana vicikicchānusayaṃ nappajahati tato kāmarāgānusayañca paṭighānusayañca mānānusayañca nappajahatīti? Āmantā. </div>
</div>
<div class="q" id="p_34Y7_1244"> <div class="p">
<span class="pN">1244</span>»  Yato kāmarāgānusayañca paṭighānusayañca mānānusayañca nappajahati tato bhavarāgānusayaṃ nappajahatīti? Āmantā. </div>
</div>
<div class="q" id="p_34Y7_1245"> <div class="p">
<span class="pN">1245</span>«  Yato vā pana bhavarāgānusayaṃ nappajahati tato kāmarāgānusayañca paṭighānusayañca mānānusayañca nappajahatīti? </div>
</div>
<div class="q" id="p_34Y7_1246"> <div class="p">
<span class="pN">1246</span>Dukkhāya vedanāya tato bhavarāgānusayañca kāmarāgānusayañca mānānusayañca nappajahati, no ca tato paṭighānusayaṃ nappajahati. Kāmadhātuyā dvīsu vedanāsu tato bhavarāgānusayañca paṭighānusayañca nappajahati, no ca tato kāmarāgānusayañca mānānusayañca nappajahati. Apariyāpanne tato bhavarāgānusayañca nappajahati kāmarāgānusayañca paṭighānusayañca mānānusayañca nappajahati. </div>
</div>
<div class="q" id="p_34Y7_1247"> <div class="p">
<span class="pN">1247</span>»  Yato kāmarāgānusayañca paṭighānusayañca mānānusayañca nappajahati tato avijjānusayaṃ nappajahatīti? Āmantā. </div>
</div>
<div class="q" id="p_34Y7_1248"> <div class="p">
<span class="pN">1248</span>«  Yato vā pana avijjānusayaṃ nappajahati tato kāmarāgānusayañca paṭighānusayañca mānānusayañca nappajahatīti? Āmantā. (Tikamūlakaṃ.) </div>
</div>
<div class="q" id="p_34Y7_1249"> <div class="divNumber">184.</div> <div class="p">
<span class="pN">1249</span>»  Yato kāmarāgānusayañca paṭighānusayañca mānānusayañca diṭṭhānusayañca nappajahati tato vicikicchānusayaṃ nappajahatīti? Āmantā. </div>
</div>
<div class="q" id="p_34Y7_1250"> <div class="p">
<span class="pN">1250</span>«  Yato vā pana vicikicchānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca nappajahatīti? Āmantā…pe… . (Catukkamūlakaṃ.) </div>
</div>
<div class="q" id="p_34Y7_1251"> <div class="divNumber">185.</div> <div class="p">
<span class="pN">1251</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati tato bhavarāgānusayaṃ nappajahatīti? Āmantā. </div>
</div>
<div class="q" id="p_34Y7_1252"> <div class="p">
<span class="pN">1252</span>«  Yato vā pana bhavarāgānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahatīti? </div>
</div>
<div class="q" id="p_34Y7_1253"> <div class="p">
<span class="pN">1253</span>Dukkhāya vedanāya tato bhavarāgānusayañca kāmarāgānusayañca mānānusayañca nappajahati, no ca tato paṭighānusayañca diṭṭhānusayañca vicikicchānusayañca nappajahati. Kāmadhātuyā dvīsu vedanāsu tato bhavarāgānusayañca paṭighānusayañca nappajahati, no ca tato kāmarāgānusayañca mānānusayañca diṭṭhānusayañca vicikicchānusayañca nappajahati. Apariyāpanne tato bhavarāgānusayañca nappajahati kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati. </div>
</div>
<div class="q" id="p_34Y7_1254"> <div class="p">
<span class="pN">1254</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahati tato avijjānusayaṃ nappajahatīti? Āmantā. </div>
</div>
<div class="q" id="p_34Y7_1255"> <div class="p">
<span class="pN">1255</span>«  Yato vā pana avijjānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca nappajahatīti? Āmantā. (Pañcakamūlakaṃ.) </div>
</div>
<div class="q" id="p_34Y7_1256"> <div class="divNumber">186.</div> <div class="p">
<span class="pN">1256</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahati tato avijjānusayaṃ nappajahatīti? Āmantā. </div>
</div>
<div class="q" id="p_34Y7_1257"> <div class="p">
<span class="pN">1257</span>«  Yato vā pana avijjānusayaṃ nappajahati tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca nappajahatīti? Āmantā. (Chakkamūlakaṃ.) </div>
</div>
</div>
