<div>
<div class="b">
<a href="/">Home</a> » <a href="/tipitaka/34Y7">34Y7 Anusayayamakapāḷi</a> » <a href="/tipitaka/34Y7/2">2 Mahāvāra</a> » <a href="/tipitaka/34Y7/2/2.3">2.3 Pajahanavāra</a>
</div>
<div class="i">2.3.3 Anulomapuggalokāsa</div>
<div class="h">Mahāvāra</div>
<div class="h">Pajahanavāra</div>
<div class="h">Anulomapuggalokāsa</div>
<div class="q" id="p_34Y7_1036"> <div class="divNumber">154.</div> <div class="p">
<span class="pN">1036</span>»  Yo yato kāmarāgānusayaṃ pajahati so tato paṭighānusayaṃ pajahatīti? No. </div>
</div>
<div class="q" id="p_34Y7_1037"> <div class="p">
<span class="pN">1037</span>«  Yo vā pana yato paṭighānusayaṃ pajahati so tato kāmarāgānusayaṃ pajahatīti? No. </div>
</div>
<div class="q" id="p_34Y7_1038"> <div class="p">
<span class="pN">1038</span>»  Yo yato kāmarāgānusayaṃ pajahati so tato mānānusayaṃ pajahatīti? </div>
</div>
<div class="q" id="p_34Y7_1039"> <div class="p">
<span class="pN">1039</span>Tadekaṭṭhaṃ pajahati. </div>
</div>
<div class="q" id="p_34Y7_1040"> <div class="p">
<span class="pN">1040</span>«  Yo vā pana yato mānānusayaṃ pajahati so tato kāmarāgānusayaṃ pajahatīti? No. </div>
</div>
<div class="q" id="p_34Y7_1041"> <div class="p">
<span class="pN">1041</span>»  Yo yato kāmarāgānusayaṃ pajahati so tato diṭṭhānusayaṃ…pe…  vicikicchānusayaṃ pajahatīti? No. </div>
</div>
<div class="q" id="p_34Y7_1042"> <div class="p">
<span class="pN">1042</span>«  Yo vā pana yato vicikicchānusayaṃ pajahati so tato kāmarāgānusayaṃ pajahatīti? </div>
</div>
<div class="q" id="p_34Y7_1043"> <div class="p">
<span class="pN">1043</span>Aṭṭhamako dukkhāya vedanāya rūpadhātuyā arūpadhātuyā so tato vicikicchānusayaṃ pajahati, no ca so tato kāmarāgānusayaṃ pajahati. Sveva puggalo kāmadhātuyā dvīsu vedanāsu so tato vicikicchānusayaṃ pajahati kāmarāgānusayaṃ tadekaṭṭhaṃ pajahati. </div>
</div>
<div class="q" id="p_34Y7_1044"> <div class="p">
<span class="pN">1044</span>»  Yo yato kāmarāgānusayaṃ pajahati so tato bhavarāgānusayaṃ pajahatīti? No. </div>
</div>
<div class="q" id="p_34Y7_1045"> <div class="p">
<span class="pN">1045</span>«  Yo vā pana yato bhavarāgānusayaṃ pajahati so tato kāmarāgānusayaṃ pajahatīti? No. </div>
</div>
<div class="q" id="p_34Y7_1046"> <div class="p">
<span class="pN">1046</span>»  Yo yato kāmarāgānusayaṃ pajahati so tato avijjānusayaṃ pajahatīti? </div>
</div>
<div class="q" id="p_34Y7_1047"> <div class="p">
<span class="pN">1047</span>Tadekaṭṭhaṃ pajahati. </div>
</div>
<div class="q" id="p_34Y7_1048"> <div class="p">
<span class="pN">1048</span>«  Yo vā pana yato avijjānusayaṃ pajahati so tato kāmarāgānusayaṃ pajahatīti? No. </div>
</div>
<div class="q" id="p_34Y7_1049"> <div class="divNumber">155.</div> <div class="p">
<span class="pN">1049</span>»  Yo yato paṭighānusayaṃ pajahati so tato mānānusayaṃ pajahatīti? No. </div>
</div>
<div class="q" id="p_34Y7_1050"> <div class="p">
<span class="pN">1050</span>«  Yo vā pana yato mānānusayaṃ pajahati so tato paṭighānusayaṃ pajahatīti? No. </div>
</div>
<div class="q" id="p_34Y7_1051"> <div class="p">
<span class="pN">1051</span>»  Yo yato paṭighānusayaṃ pajahati so tato diṭṭhānusayaṃ…pe…  vicikicchānusayaṃ pajahatīti? No. </div>
</div>
<div class="q" id="p_34Y7_1052"> <div class="p">
<span class="pN">1052</span>«  Yo vā pana yato vicikicchānusayaṃ pajahati so tato paṭighānusayaṃ pajahatīti? </div>
</div>
<div class="q" id="p_34Y7_1053"> <div class="p">
<span class="pN">1053</span>Aṭṭhamako kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayaṃ pajahati paṭighānusayaṃ tadekaṭṭhaṃ pajahati. </div>
</div>
<div class="q" id="p_34Y7_1054"> <div class="p">
<span class="pN">1054</span>»  Yo yato paṭighānusayaṃ pajahati so tato bhavarāgānusayaṃ pajahatīti? No. </div>
</div>
<div class="q" id="p_34Y7_1055"> <div class="p">
<span class="pN">1055</span>«  Yo vā pana yato bhavarāgānusayaṃ pajahati so tato paṭighānusayaṃ pajahatīti? No. </div>
</div>
<div class="q" id="p_34Y7_1056"> <div class="p">
<span class="pN">1056</span>»  Yo yato paṭighānusayaṃ pajahati so tato avijjānusayaṃ pajahatīti? </div>
</div>
<div class="q" id="p_34Y7_1057"> <div class="p">
<span class="pN">1057</span>Tadekaṭṭhaṃ pajahati. </div>
</div>
<div class="q" id="p_34Y7_1058"> <div class="p">
<span class="pN">1058</span>«  Yo vā pana yato avijjānusayaṃ pajahati so tato paṭighānusayaṃ pajahatīti? No. </div>
</div>
<div class="q" id="p_34Y7_1059"> <div class="divNumber">156.</div> <div class="p">
<span class="pN">1059</span>»  Yo yato mānānusayaṃ pajahati so tato diṭṭhānusayaṃ…pe…  vicikicchānusayaṃ pajahatīti? No. </div>
</div>
<div class="q" id="p_34Y7_1060"> <div class="p">
<span class="pN">1060</span>«  Yo vā pana yato vicikicchānusayaṃ pajahati so tato mānānusayaṃ pajahatīti? </div>
</div>
<div class="q" id="p_34Y7_1061"> <div class="p">
<span class="pN">1061</span>Aṭṭhamako dukkhāya vedanāya so tato vicikicchānusayaṃ pajahati, no ca so tato mānānusayaṃ pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato vicikicchānusayaṃ pajahati mānānusayaṃ tadekaṭṭhaṃ pajahati. </div>
</div>
<div class="q" id="p_34Y7_1062"> <div class="p">
<span class="pN">1062</span>»  Yo yato mānānusayaṃ pajahati so tato bhavarāgānusayaṃ pajahatīti? </div>
</div>
<div class="q" id="p_34Y7_1063"> <div class="p">
<span class="pN">1063</span>Aggamaggasamaṅgī kāmadhātuyā dvīsu vedanāsu so tato mānānusayaṃ pajahati, no ca so tato bhavarāgānusayaṃ pajahati. Sveva puggalo rūpadhātuyā arūpadhātuyā so tato mānānusayañca pajahati bhavarāgānusayañca pajahati. </div>
</div>
<div class="q" id="p_34Y7_1064"> <div class="p">
<span class="pN">1064</span>«  Yo vā pana yato bhavarāgānusayaṃ pajahati so tato mānānusayaṃ pajahatīti? Āmantā. </div>
</div>
<div class="q" id="p_34Y7_1065"> <div class="p">
<span class="pN">1065</span>»  Yo yato mānānusayaṃ pajahati so tato avijjānusayaṃ pajahatīti? Āmantā. </div>
</div>
<div class="q" id="p_34Y7_1066"> <div class="p">
<span class="pN">1066</span>«  Yo vā pana yato avijjānusayaṃ pajahati so tato mānānusayaṃ pajahatīti? </div>
</div>
<div class="q" id="p_34Y7_1067"> <div class="p">
<span class="pN">1067</span>Aggamaggasamaṅgī dukkhāya vedanāya so tato avijjānusayaṃ pajahati, no ca so tato mānānusayaṃ pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca pajahati mānānusayañca pajahati. </div>
</div>
<div class="q" id="p_34Y7_1068"> <div class="divNumber">157.</div> <div class="p">
<span class="pN">1068</span>»  Yo yato diṭṭhānusayaṃ pajahati so tato vicikicchānusayaṃ pajahatīti? Āmantā. </div>
</div>
<div class="q" id="p_34Y7_1069"> <div class="p">
<span class="pN">1069</span>«  Yo vā pana yato vicikicchānusayaṃ pajahati so tato diṭṭhānusayaṃ pajahatīti? Āmantā…pe… . </div>
</div>
<div class="q" id="p_34Y7_1070"> <div class="divNumber">158.</div> <div class="p">
<span class="pN">1070</span>»  Yo yato vicikicchānusayaṃ pajahati so tato bhavarāgānusayaṃ pajahatīti? </div>
</div>
<div class="q" id="p_34Y7_1071"> <div class="p">
<span class="pN">1071</span>Aṭṭhamako kāmadhātuyā tīsu vedanāsu so tato vicikicchānusayaṃ pajahati, no ca so tato bhavarāgānusayaṃ pajahati. Sveva puggalo rūpadhātuyā arūpadhātuyā so tato vicikicchānusayaṃ pajahati bhavarāgānusayaṃ tadekaṭṭhaṃ pajahati. </div>
</div>
<div class="q" id="p_34Y7_1072"> <div class="p">
<span class="pN">1072</span>«  Yo vā pana yato bhavarāgānusayaṃ pajahati so tato vicikicchānusayaṃ pajahatīti? No. </div>
</div>
<div class="q" id="p_34Y7_1073"> <div class="p">
<span class="pN">1073</span>»  Yo yato vicikicchānusayaṃ pajahati so tato avijjānusayaṃ pajahatīti? </div>
</div>
<div class="q" id="p_34Y7_1074"> <div class="p">
<span class="pN">1074</span>Tadekaṭṭhaṃ pajahati. </div>
</div>
<div class="q" id="p_34Y7_1075"> <div class="p">
<span class="pN">1075</span>«  Yo vā pana yato avijjānusayaṃ pajahati so tato vicikicchānusayaṃ pajahatīti? No. </div>
</div>
<div class="q" id="p_34Y7_1076"> <div class="divNumber">159.</div> <div class="p">
<span class="pN">1076</span>»  Yo yato bhavarāgānusayaṃ pajahati so tato avijjānusayaṃ pajahatīti? Āmantā. </div>
</div>
<div class="q" id="p_34Y7_1077"> <div class="p">
<span class="pN">1077</span>«  Yo vā pana yato avijjānusayaṃ pajahati so tato bhavarāgānusayaṃ pajahatīti? </div>
</div>
<div class="q" id="p_34Y7_1078"> <div class="p">
<span class="pN">1078</span>Aggamaggasamaṅgī kāmadhātuyā tīsu vedanāsu so tato avijjānusayaṃ pajahati, no ca so tato bhavarāgānusayaṃ pajahati. Sveva puggalo rūpadhātuyā arūpadhātuyā so tato avijjānusayañca pajahati bhavarāgānusayañca pajahati. (Ekamūlakaṃ.) </div>
</div>
<div class="q" id="p_34Y7_1079"> <div class="divNumber">160.</div> <div class="p">
<span class="pN">1079</span>»  Yo yato kāmarāgānusayañca paṭighānusayañca pajahati so tato mānānusayaṃ pajahatīti? Natthi. </div>
</div>
<div class="q" id="p_34Y7_1080"> <div class="p">
<span class="pN">1080</span>«  Yo vā pana yato mānānusayaṃ pajahati so tato kāmarāgānusayañca paṭighānusayañca pajahatīti? No. </div>
</div>
<div class="q" id="p_34Y7_1081"> <div class="p">
<span class="pN">1081</span>»  Yo yato kāmarāgānusayañca paṭighānusayañca pajahati so tato diṭṭhānusayaṃ…pe…  vicikicchānusayaṃ pajahatīti? Natthi. </div>
</div>
<div class="q" id="p_34Y7_1082"> <div class="p">
<span class="pN">1082</span>«  Yo vā pana yato vicikicchānusayaṃ pajahati so tato kāmarāgānusayañca paṭighānusayañca pajahatīti? </div>
</div>
<div class="q" id="p_34Y7_1083"> <div class="p">
<span class="pN">1083</span>Aṭṭhamako rūpadhātuyā arūpadhātuyā so tato vicikicchānusayaṃ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayaṃ pajahati kāmarāgānusayaṃ tadekaṭṭhaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayaṃ pajahati paṭighānusayaṃ tadekaṭṭhaṃ pajahati, no ca so tato kāmarāgānusayaṃ pajahati. </div>
</div>
<div class="q" id="p_34Y7_1084"> <div class="p">
<span class="pN">1084</span>»  Yo yato kāmarāgānusayañca paṭighānusayañca pajahati so tato bhavarāgānusayaṃ pajahatīti? Natthi. </div>
</div>
<div class="q" id="p_34Y7_1085"> <div class="p">
<span class="pN">1085</span>«  Yo vā pana yato bhavarāgānusayaṃ pajahati so tato kāmarāgānusayañca paṭighānusayañca pajahatīti? No. </div>
</div>
<div class="q" id="p_34Y7_1086"> <div class="p">
<span class="pN">1086</span>»  Yo yato kāmarāgānusayañca paṭighānusayañca pajahati so tato avijjānusayaṃ pajahatīti? Natthi. </div>
</div>
<div class="q" id="p_34Y7_1087"> <div class="p">
<span class="pN">1087</span>«  Yo vā pana yato avijjānusayaṃ pajahati so tato kāmarāgānusayañca paṭighānusayañca pajahatīti? No. (Dukamūlakaṃ.) </div>
</div>
<div class="q" id="p_34Y7_1088"> <div class="divNumber">161.</div> <div class="p">
<span class="pN">1088</span>»  Yo yato kāmarāgānusayañca paṭighānusayañca mānānusayañca pajahati so tato diṭṭhānusayaṃ…pe…  vicikicchānusayaṃ pajahatīti? Natthi. </div>
</div>
<div class="q" id="p_34Y7_1089"> <div class="p">
<span class="pN">1089</span>«  Yo vā pana yato vicikicchānusayaṃ pajahati so tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1090"> <div class="p">
<span class="pN">1090</span>Aṭṭhamako rūpadhātuyā arūpadhātuyā so tato vicikicchānusayaṃ pajahati mānānusayaṃ tadekaṭṭhaṃ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayaṃ pajahati kāmarāgānusayañca mānānusayañca tadekaṭṭhaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayaṃ pajahati paṭighānusayaṃ tadekaṭṭhaṃ pajahati, no ca so tato kāmarāgānusayañca mānānusayañca pajahati. </div>
</div>
<div class="q" id="p_34Y7_1091"> <div class="p">
<span class="pN">1091</span>»  Yo yato kāmarāgānusayañca paṭighānusayañca mānānusayañca pajahati so tato bhavarāgānusayaṃ pajahatīti? Natthi. </div>
</div>
<div class="q" id="p_34Y7_1092"> <div class="p">
<span class="pN">1092</span>«  Yo vā pana yato bhavarāgānusayaṃ pajahati so tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1093"> <div class="p">
<span class="pN">1093</span>Mānānusayaṃ pajahati. </div>
</div>
<div class="q" id="p_34Y7_1094"> <div class="p">
<span class="pN">1094</span>»  Yo yato kāmarāgānusayañca paṭighānusayañca mānānusayañca pajahati so tato avijjānusayaṃ pajahatīti? Natthi. </div>
</div>
<div class="q" id="p_34Y7_1095"> <div class="p">
<span class="pN">1095</span>«  Yo vā pana yato avijjānusayaṃ pajahati so tato kāmarāgānusayañca paṭighānusayañca mānānusayañca pajahatīti? </div>
</div>
<div class="q" id="p_34Y7_1096"> <div class="p">
<span class="pN">1096</span>Aggamaggasamaṅgī dukkhāya vedanāya so tato avijjānusayaṃ pajahati, no ca so tato kāmarāgānusayañca paṭighānusayañca mānānusayañca pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca pajahati, no ca so tato kāmarāgānusayañca paṭighānusayañca pajahati. (Tikamūlakaṃ.) </div>
</div>
<div class="q" id="p_34Y7_1097"> <div class="divNumber">162.</div> <div class="p">
<span class="pN">1097</span>»  Yo yato kāmarāgānusayañca paṭighānusayañca mānānusayañca diṭṭhānusayañca pajahati so tato vicikicchānusayaṃ pajahatīti? Natthi. </div>
</div>
<div class="q" id="p_34Y7_1098"> <div class="p">
<span class="pN">1098</span>«  Yo vā pana yato vicikicchānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca pajahatīti? </div>
</div>
<div class="q" id="p_34Y7_1099"> <div class="p">
<span class="pN">1099</span>Aṭṭhamako rūpadhātuyā arūpadhātuyā so tato vicikicchānusayañca diṭṭhānusayañca pajahati mānānusayaṃ tadekaṭṭhaṃ pajahati, no ca so tato kāmarāgānusayañca paṭighānusayañca pajahati. Sveva puggalo kāmadhātuyā dvīsu vedanāsu so tato vicikicchānusayañca diṭṭhānusayañca pajahati kāmarāgānusayañca mānānusayañca tadekaṭṭhaṃ pajahati, no ca so tato paṭighānusayaṃ pajahati. Sveva puggalo dukkhāya vedanāya so tato vicikicchānusayañca diṭṭhānusayañca pajahati paṭighānusayaṃ tadekaṭṭhaṃ pajahati, no ca so tato kāmarāgānusayañca mānānusayañca pajahati…pe… . (Catukkamūlakaṃ.) </div>
</div>
<div class="q" id="p_34Y7_1100"> <div class="divNumber">163.</div> <div class="p">
<span class="pN">1100</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati so tato bhavarāgānusayaṃ pajahatīti? Natthi. </div>
</div>
<div class="q" id="p_34Y7_1101"> <div class="p">
<span class="pN">1101</span>«  Yo vā pana yato bhavarāgānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti? </div>
</div>
<div class="q" id="p_34Y7_1102"> <div class="p">
<span class="pN">1102</span>Mānānusayaṃ pajahati. </div>
</div>
<div class="q" id="p_34Y7_1103"> <div class="p">
<span class="pN">1103</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati so tato avijjānusayaṃ pajahatīti? Natthi. </div>
</div>
<div class="q" id="p_34Y7_1104"> <div class="p">
<span class="pN">1104</span>«  Yo vā pana yato avijjānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti? </div>
</div>
<div class="q" id="p_34Y7_1105"> <div class="p">
<span class="pN">1105</span>Aggamaggasamaṅgī dukkhāya vedanāya so tato avijjānusayaṃ pajahati, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati. Sveva puggalo kāmadhātuyā dvīsu vedanāsu rūpadhātuyā arūpadhātuyā so tato avijjānusayañca mānānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca pajahati. (Pañcakamūlakaṃ.) </div>
</div>
<div class="q" id="p_34Y7_1106"> <div class="divNumber">164.</div> <div class="p">
<span class="pN">1106</span>»  Yo yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati so tato avijjānusayaṃ pajahatīti? Natthi. </div>
</div>
<div class="q" id="p_34Y7_1107"> <div class="p">
<span class="pN">1107</span>«  Yo vā pana yato avijjānusayaṃ pajahati so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahatīti? </div>
</div>
<div class="q" id="p_34Y7_1108"> <div class="p">
<span class="pN">1108</span>Aggamaggasamaṅgī dukkhāya vedanāya so tato avijjānusayaṃ pajahati, no ca so tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati. Sveva puggalo kāmadhātuyā dvīsu vedanāsu so tato avijjānusayañca mānānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca bhavarāgānusayañca pajahati. Sveva puggalo rūpadhātuyā arūpadhātuyā so tato avijjānusayañca mānānusayañca bhavarāgānusayañca pajahati, no ca so tato kāmarāgānusayañca paṭighānusayañca diṭṭhānusayañca vicikicchānusayañca pajahati. (Chakkamūlakaṃ.) </div>
</div>
<div class="CENTER" id="p_34Y7_1109">
<span class="pN">1109</span>Pajahanavāre anulomaṃ.</div>
</div>
