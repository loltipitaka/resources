<div>
<div class="b">
<a href="/">Home</a> » <a href="/tipitaka/34Y7">34Y7 Anusayayamakapāḷi</a> » <a href="/tipitaka/34Y7/2">2 Mahāvāra</a> » <a href="/tipitaka/34Y7/2/2.4">2.4 Pariññāvāra</a>
</div>
<div class="i">2.4.2 Anulomaokāsa</div>
<div class="h">Mahāvāra</div>
<div class="h">Pariññāvāra</div>
<div class="h">Anulomaokāsa</div>
<div class="q" id="p_34Y7_1415"> <div class="divNumber">209.</div> <div class="p">
<span class="pN">1415</span>»  Yato kāmarāgānusayaṃ parijānāti tato paṭighānusayaṃ parijānātīti? No. </div>
</div>
<div class="q" id="p_34Y7_1416"> <div class="p">
<span class="pN">1416</span>«  Yato vā pana paṭighānusayaṃ parijānāti tato kāmarāgānusayaṃ parijānātīti? No. </div>
</div>
<div class="q" id="p_34Y7_1417"> <div class="p">
<span class="pN">1417</span>»  Yato kāmarāgānusayaṃ parijānāti tato mānānusayaṃ parijānātīti? Āmantā. </div>
</div>
<div class="q" id="p_34Y7_1418"> <div class="p">
<span class="pN">1418</span>«  Yato vā pana mānānusayaṃ parijānāti tato kāmarāgānusayaṃ parijānātīti? </div>
</div>
<div class="q" id="p_34Y7_1419"> <div class="p">
<span class="pN">1419</span>Rūpadhātuyā arūpadhātuyā tato mānānusayaṃ parijānāti, no ca tato kāmarāgānusayaṃ parijānāti. Kāmadhātuyā dvīsu vedanāsu tato mānānusayañca parijānāti kāmarāgānusayañca parijānāti. </div>
</div>
<div class="q" id="p_34Y7_1420"> <div class="p">
<span class="pN">1420</span>»  Yato kāmarāgānusayaṃ parijānāti tato diṭṭhānusayaṃ…pe…  vicikicchānusayaṃ parijānātīti? Āmantā. </div>
</div>
<div class="q" id="p_34Y7_1421"> <div class="p">
<span class="pN">1421</span>«  Yato vā pana vicikicchānusayaṃ parijānāti tato kāmarāgānusayaṃ parijānātīti? </div>
</div>
<div class="q" id="p_34Y7_1422"> <div class="p">
<span class="pN">1422</span>Dukkhāya vedanāya rūpadhātuyā arūpadhātuyā tato vicikicchānusayaṃ parijānāti, no ca tato kāmarāgānusayaṃ parijānāti. Kāmadhātuyā dvīsu vedanāsu tato vicikicchānusayañca parijānāti kāmarāgānusayañca parijānāti. </div>
</div>
<div class="q" id="p_34Y7_1423"> <div class="p">
<span class="pN">1423</span>»  Yato kāmarāgānusayaṃ parijānāti tato bhavarāgānusayaṃ parijānātīti? No. </div>
</div>
<div class="q" id="p_34Y7_1424"> <div class="p">
<span class="pN">1424</span>«  Yato vā pana bhavarāgānusayaṃ parijānāti tato kāmarāgānusayaṃ parijānātīti? No. </div>
</div>
<div class="q" id="p_34Y7_1425"> <div class="p">
<span class="pN">1425</span>»  Yato kāmarāgānusayaṃ parijānāti tato avijjānusayaṃ parijānātīti? Āmantā. </div>
</div>
<div class="q" id="p_34Y7_1426"> <div class="p">
<span class="pN">1426</span>«  Yato vā pana avijjānusayaṃ parijānāti tato kāmarāgānusayaṃ parijānātīti? </div>
</div>
<div class="q" id="p_34Y7_1427"> <div class="p">
<span class="pN">1427</span>Dukkhāya vedanāya rūpadhātuyā arūpadhātuyā tato avijjānusayaṃ parijānāti, no ca tato kāmarāgānusayaṃ parijānāti. Kāmadhātuyā dvīsu vedanāsu tato avijjānusayañca parijānāti kāmarāgānusayañca parijānāti. </div>
</div>
<div class="q" id="p_34Y7_1428"> <div class="divNumber">210.</div> <div class="p">
<span class="pN">1428</span>»  Yato paṭighānusayaṃ parijānāti tato mānānusayaṃ parijānātīti? No. </div>
</div>
<div class="q" id="p_34Y7_1429"> <div class="p">
<span class="pN">1429</span>«  Yato vā pana mānānusayaṃ parijānāti tato paṭighānusayaṃ parijānātīti? No. </div>
</div>
<div class="q" id="p_34Y7_1430"> <div class="p">
<span class="pN">1430</span>»  Yato paṭighānusayaṃ parijānāti tato diṭṭhānusayaṃ…pe…  vicikicchānusayaṃ parijānātīti? Āmantā. </div>
</div>
<div class="q" id="p_34Y7_1431"> <div class="p">
<span class="pN">1431</span>«  Yato vā pana vicikicchānusayaṃ parijānāti tato paṭighānusayaṃ parijānātīti? </div>
</div>
<div class="q" id="p_34Y7_1432"> <div class="p">
<span class="pN">1432</span>Kāmadhātuyā dvīsu vedanāsu rūpadhātuyā arūpadhātuyā tato vicikicchānusayaṃ parijānāti, no ca tato paṭighānusayaṃ parijānāti. Dukkhāya vedanāya tato vicikicchānusayañca parijānāti paṭighānusayañca parijānāti. </div>
</div>
<div class="q" id="p_34Y7_1433"> <div class="p">
<span class="pN">1433</span>»  Yato paṭighānusayaṃ parijānāti tato bhavarāgānusayaṃ parijānātīti? No. </div>
</div>
<div class="q" id="p_34Y7_1434"> <div class="p">
<span class="pN">1434</span>«  Yato vā pana bhavarāgānusayaṃ parijānāti tato paṭighānusayaṃ parijānātīti? No. </div>
</div>
<div class="q" id="p_34Y7_1435"> <div class="p">
<span class="pN">1435</span>»  Yato paṭighānusayaṃ parijānāti tato avijjānusayaṃ parijānātīti? Āmantā. </div>
</div>
<div class="q" id="p_34Y7_1436"> <div class="p">
<span class="pN">1436</span>«  Yato vā pana avijjānusayaṃ parijānāti tato paṭighānusayaṃ parijānātīti? </div>
</div>
<div class="q" id="p_34Y7_1437"> <div class="p">
<span class="pN">1437</span>Kāmadhātuyā dvīsu vedanāsu rūpadhātuyā arūpadhātuyā tato avijjānusayaṃ parijānāti, no ca tato paṭighānusayaṃ parijānāti. Dukkhāya vedanāya tato avijjānusayañca parijānāti paṭighānusayañca parijānāti. </div>
</div>
<div class="q" id="p_34Y7_1438"> <div class="divNumber">211.</div> <div class="p">
<span class="pN">1438</span>»  Yato mānānusayaṃ parijānāti tato diṭṭhānusayaṃ…pe…  vicikicchānusayaṃ parijānātīti? Āmantā. </div>
</div>
<div class="q" id="p_34Y7_1439"> <div class="p">
<span class="pN">1439</span>«  Yato vā pana vicikicchānusayaṃ parijānāti tato mānānusayaṃ parijānātīti? </div>
</div>
<div class="q" id="p_34Y7_1440"> <div class="p">
<span class="pN">1440</span>Dukkhāya vedanāya tato vicikicchānusayaṃ parijānāti, no ca tato mānānusayaṃ parijānāti. Kāmadhātuyā dvīsu vedanāsu rūpadhātuyā arūpadhātuyā tato vicikicchānusayañca parijānāti mānānusayañca parijānāti. </div>
</div>
<div class="q" id="p_34Y7_1441"> <div class="p">
<span class="pN">1441</span>»  Yato mānānusayaṃ parijānāti tato bhavarāgānusayaṃ parijānātīti? </div>
</div>
<div class="q" id="p_34Y7_1442"> <div class="p">
<span class="pN">1442</span>Kāmadhātuyā dvīsu vedanāsu tato mānānusayaṃ parijānāti, no ca tato bhavarāgānusayaṃ parijānāti. Rūpadhātuyā arūpadhātuyā tato mānānusayañca parijānāti bhavarāgānusayañca parijānāti. </div>
</div>
<div class="q" id="p_34Y7_1443"> <div class="p">
<span class="pN">1443</span>«  Yato vā pana bhavarāgānusayaṃ parijānāti tato mānānusayaṃ parijānātīti? Āmantā. </div>
</div>
<div class="q" id="p_34Y7_1444"> <div class="p">
<span class="pN">1444</span>»  Yato mānānusayaṃ parijānāti tato avijjānusayaṃ parijānātīti? Āmantā. </div>
</div>
<div class="q" id="p_34Y7_1445"> <div class="p">
<span class="pN">1445</span>«  Yato vā pana avijjānusayaṃ parijānāti tato mānānusayaṃ parijānātīti? </div>
</div>
<div class="q" id="p_34Y7_1446"> <div class="p">
<span class="pN">1446</span>Dukkhāya vedanāya tato avijjānusayaṃ parijānāti, no ca tato mānānusayaṃ parijānāti. Kāmadhātuyā dvīsu vedanāsu rūpadhātuyā arūpadhātuyā tato avijjānusayañca parijānāti mānānusayañca parijānāti. </div>
</div>
<div class="q" id="p_34Y7_1447"> <div class="divNumber">212.</div> <div class="p">
<span class="pN">1447</span>»  Yato diṭṭhānusayaṃ parijānāti tato vicikicchānusayaṃ parijānātīti? Āmantā. </div>
</div>
<div class="q" id="p_34Y7_1448"> <div class="p">
<span class="pN">1448</span>«  Yato vā pana vicikicchānusayaṃ parijānāti tato diṭṭhānusayaṃ parijānātīti? Āmantā…pe… . </div>
</div>
<div class="q" id="p_34Y7_1449"> <div class="divNumber">213.</div> <div class="p">
<span class="pN">1449</span>»  Yato vicikicchānusayaṃ parijānāti tato bhavarāgānusayaṃ parijānātīti? </div>
</div>
<div class="q" id="p_34Y7_1450"> <div class="p">
<span class="pN">1450</span>Kāmadhātuyā tīsu vedanāsu tato vicikicchānusayaṃ parijānāti, no ca tato bhavarāgānusayaṃ parijānāti. Rūpadhātuyā arūpadhātuyā tato vicikicchānusayañca parijānāti bhavarāgānusayañca parijānāti. </div>
</div>
<div class="q" id="p_34Y7_1451"> <div class="p">
<span class="pN">1451</span>«  Yato vā pana bhavarāgānusayaṃ parijānāti tato vicikicchānusayaṃ parijānātīti? Āmantā. </div>
</div>
<div class="q" id="p_34Y7_1452"> <div class="p">
<span class="pN">1452</span>»  Yato vicikicchānusayaṃ parijānāti tato avijjānusayaṃ parijānātīti? Āmantā. </div>
</div>
<div class="q" id="p_34Y7_1453"> <div class="p">
<span class="pN">1453</span>«  Yato vā pana avijjānusayaṃ parijānāti tato vicikicchānusayaṃ parijānātīti? Āmantā. </div>
</div>
<div class="q" id="p_34Y7_1454"> <div class="divNumber">214.</div> <div class="p">
<span class="pN">1454</span>»  Yato bhavarāgānusayaṃ parijānāti tato avijjānusayaṃ parijānātīti? Āmantā. </div>
</div>
<div class="q" id="p_34Y7_1455"> <div class="p">
<span class="pN">1455</span>«  Yato vā pana avijjānusayaṃ parijānāti tato bhavarāgānusayaṃ parijānātīti? </div>
</div>
<div class="q" id="p_34Y7_1456"> <div class="p">
<span class="pN">1456</span>Kāmadhātuyā tīsu vedanāsu tato avijjānusayaṃ parijānāti, no ca tato bhavarāgānusayaṃ parijānāti. Rūpadhātuyā arūpadhātuyā tato avijjānusayañca parijānāti bhavarāgānusayañca parijānāti. (Ekamūlakaṃ.) </div>
</div>
<div class="q" id="p_34Y7_1457"> <div class="divNumber">215.</div> <div class="p">
<span class="pN">1457</span>»  Yato kāmarāgānusayañca paṭighānusayañca parijānāti tato mānānusayaṃ parijānātīti? Natthi. </div>
</div>
<div class="q" id="p_34Y7_1458"> <div class="p">
<span class="pN">1458</span>«  Yato vā pana mānānusayaṃ parijānāti tato kāmarāgānusayañca paṭighānusayañca parijānātīti? </div>
</div>
<div class="q" id="p_34Y7_1459"> <div class="p">
<span class="pN">1459</span>Rūpadhātuyā arūpadhātuyā tato mānānusayaṃ parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato mānānusayañca kāmarāgānusayañca parijānāti, no ca tato paṭighānusayaṃ parijānāti. </div>
</div>
<div class="q" id="p_34Y7_1460"> <div class="p">
<span class="pN">1460</span>»  Yato kāmarāgānusayañca paṭighānusayañca parijānāti tato diṭṭhānusayaṃ…pe…  vicikicchānusayaṃ parijānātīti? Natthi. </div>
</div>
<div class="q" id="p_34Y7_1461"> <div class="p">
<span class="pN">1461</span>«  Yato vā pana vicikicchānusayaṃ parijānāti tato kāmarāgānusayañca paṭighānusayañca parijānātīti? </div>
</div>
<div class="q" id="p_34Y7_1462"> <div class="p">
<span class="pN">1462</span>Rūpadhātuyā arūpadhātuyā tato vicikicchānusayaṃ parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato vicikicchānusayañca kāmarāgānusayañca parijānāti, no ca tato paṭighānusayaṃ parijānāti. Dukkhāya vedanāya tato vicikicchānusayañca paṭighānusayañca parijānāti, no ca tato kāmarāgānusayaṃ parijānāti. </div>
</div>
<div class="q" id="p_34Y7_1463"> <div class="p">
<span class="pN">1463</span>»  Yato kāmarāgānusayañca paṭighānusayañca parijānāti tato bhavarāgānusayaṃ parijānātīti? Natthi. </div>
</div>
<div class="q" id="p_34Y7_1464"> <div class="p">
<span class="pN">1464</span>«  Yato vā pana bhavarāgānusayaṃ parijānāti tato kāmarāgānusayañca paṭighānusayañca parijānātīti? No. </div>
</div>
<div class="q" id="p_34Y7_1465"> <div class="p">
<span class="pN">1465</span>»  Yato kāmarāgānusayañca paṭighānusayañca parijānāti tato avijjānusayaṃ parijānātīti? Natthi. </div>
</div>
<div class="q" id="p_34Y7_1466"> <div class="p">
<span class="pN">1466</span>«  Yato vā pana avijjānusayaṃ parijānāti tato kāmarāgānusayañca paṭighānusayañca parijānātīti? </div>
</div>
<div class="q" id="p_34Y7_1467"> <div class="p">
<span class="pN">1467</span>Rūpadhātuyā arūpadhātuyā tato avijjānusayaṃ parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato avijjānusayañca kāmarāgānusayañca parijānāti, no ca tato paṭighānusayaṃ parijānāti. Dukkhāya vedanāya tato avijjānusayañca paṭighānusayañca parijānāti, no ca tato kāmarāgānusayaṃ parijānāti. (Dukamūlakaṃ.) </div>
</div>
<div class="q" id="p_34Y7_1468"> <div class="divNumber">216.</div> <div class="p">
<span class="pN">1468</span>»  Yato kāmarāgānusayañca paṭighānusayañca mānānusayañca parijānāti tato diṭṭhānusayaṃ…pe…  vicikicchānusayaṃ parijānātīti? Natthi. </div>
</div>
<div class="q" id="p_34Y7_1469"> <div class="p">
<span class="pN">1469</span>«  Yato vā pana vicikicchānusayaṃ parijānāti tato kāmarāgānusayañca paṭighānusayañca mānānusayañca parijānātīti? </div>
</div>
<div class="q" id="p_34Y7_1470"> <div class="p">
<span class="pN">1470</span>Rūpadhātuyā arūpadhātuyā tato vicikicchānusayañca mānānusayañca parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato vicikicchānusayañca kāmarāgānusayañca mānānusayañca parijānāti, no ca tato paṭighānusayaṃ parijānāti. Dukkhāya vedanāya tato vicikicchānusayañca paṭighānusayañca parijānāti, no ca tato kāmarāgānusayañca mānānusayañca parijānāti. </div>
</div>
<div class="q" id="p_34Y7_1471"> <div class="p">
<span class="pN">1471</span>»  Yato kāmarāgānusayañca paṭighānusayañca mānānusayañca parijānāti tato bhavarāgānusayaṃ parijānātīti? Natthi. </div>
</div>
<div class="q" id="p_34Y7_1472"> <div class="p">
<span class="pN">1472</span>«  Yato vā pana bhavarāgānusayaṃ parijānāti tato kāmarāgānusayañca paṭighānusayañca mānānusayañca parijānātīti? </div>
</div>
<div class="q" id="p_34Y7_1473"> <div class="p">
<span class="pN">1473</span>Rūpadhātuyā arūpadhātuyā tato bhavarāgānusayañca mānānusayañca parijānāti, no ca tato kāmarāgānusayañca paṭighānusayañca parijānāti. </div>
</div>
<div class="q" id="p_34Y7_1474"> <div class="p">
<span class="pN">1474</span>»  Yato kāmarāgānusayañca paṭighānusayañca mānānusayañca parijānāti tato avijjānusayaṃ parijānātīti? Natthi. </div>
</div>
<div class="q" id="p_34Y7_1475"> <div class="p">
<span class="pN">1475</span>«  Yato vā pana avijjānusayaṃ parijānāti tato kāmarāgānusayañca paṭighānusayañca mānānusayañca parijānātīti? </div>
</div>
<div class="q" id="p_34Y7_1476"> <div class="p">
<span class="pN">1476</span>Rūpadhātuyā arūpadhātuyā tato avijjānusayañca mānānusayañca parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato avijjānusayañca kāmarāgānusayañca mānānusayañca parijānāti, no ca tato paṭighānusayaṃ parijānāti. Dukkhāya vedanāya tato avijjānusayañca paṭighānusayañca parijānāti, no ca tato kāmarāgānusayañca mānānusayañca parijānāti. (Tikamūlakaṃ.) </div>
</div>
<div class="q" id="p_34Y7_1477"> <div class="divNumber">217.</div> <div class="p">
<span class="pN">1477</span>»  Yato kāmarāgānusayañca paṭighānusayañca mānānusayañca diṭṭhānusayañca parijānāti tato vicikicchānusayaṃ parijānātīti? Natthi. </div>
</div>
<div class="q" id="p_34Y7_1478"> <div class="p">
<span class="pN">1478</span>«  Yato vā pana vicikicchānusayaṃ parijānāti tato kāmarāgānusayañca paṭighānusayañca mānānusayañca diṭṭhānusayañca parijānātīti? </div>
</div>
<div class="q" id="p_34Y7_1479"> <div class="p">
<span class="pN">1479</span>Rūpadhātuyā arūpadhātuyā tato vicikicchānusayañca mānānusayañca diṭṭhānusayañca parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato vicikicchānusayañca kāmarāgānusayañca mānānusayañca diṭṭhānusayañca parijānāti, no ca tato paṭighānusayaṃ parijānāti. Dukkhāya vedanāya tato vicikicchānusayañca paṭighānusayañca diṭṭhānusayañca parijānāti, no ca tato kāmarāgānusayañca mānānusayañca parijānāti…pe… . (Catukkamūlakaṃ.) </div>
</div>
<div class="q" id="p_34Y7_1480"> <div class="divNumber">218.</div> <div class="p">
<span class="pN">1480</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānāti tato bhavarāgānusayaṃ parijānātīti? Natthi. </div>
</div>
<div class="q" id="p_34Y7_1481"> <div class="p">
<span class="pN">1481</span>«  Yato vā pana bhavarāgānusayaṃ parijānāti tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānātīti? </div>
</div>
<div class="q" id="p_34Y7_1482"> <div class="p">
<span class="pN">1482</span>Rūpadhātuyā arūpadhātuyā tato bhavarāgānusayañca mānānusayañca diṭṭhānusayañca vicikicchānusayañca parijānāti, no ca tato kāmarāgānusayañca paṭighānusayañca parijānāti. </div>
</div>
<div class="q" id="p_34Y7_1483"> <div class="p">
<span class="pN">1483</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānāti tato avijjānusayaṃ parijānātīti? Natthi. </div>
</div>
<div class="q" id="p_34Y7_1484"> <div class="p">
<span class="pN">1484</span>«  Yato vā pana avijjānusayaṃ parijānāti tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānātīti? </div>
</div>
<div class="q" id="p_34Y7_1485"> <div class="p">
<span class="pN">1485</span>Rūpadhātuyā arūpadhātuyā tato avijjānusayañca mānānusayañca diṭṭhānusayañca vicikicchānusayañca parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato avijjānusayañca kāmarāgānusayañca mānānusayañca diṭṭhānusayañca vicikicchānusayañca parijānāti, no ca tato paṭighānusayaṃ parijānāti. Dukkhāya vedanāya tato avijjānusayañca paṭighānusayañca diṭṭhānusayañca vicikicchānusayañca parijānāti, no ca tato kāmarāgānusayañca mānānusayañca parijānāti. (Pañcakamūlakaṃ.) </div>
</div>
<div class="q" id="p_34Y7_1486"> <div class="divNumber">219.</div> <div class="p">
<span class="pN">1486</span>»  Yato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca parijānāti tato avijjānusayaṃ parijānātīti? Natthi. </div>
</div>
<div class="q" id="p_34Y7_1487"> <div class="p">
<span class="pN">1487</span>«  Yato vā pana avijjānusayaṃ parijānāti tato kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca parijānātīti? </div>
</div>
<div class="q" id="p_34Y7_1488"> <div class="p">
<span class="pN">1488</span>Rūpadhātuyā arūpadhātuyā tato avijjānusayañca mānānusayañca diṭṭhānusayañca vicikicchānusayañca bhavarāgānusayañca parijānāti, no ca tato kāmarāgānusayañca paṭighānusayañca parijānāti. Kāmadhātuyā dvīsu vedanāsu tato avijjānusayañca kāmarāgānusayañca mānānusayañca diṭṭhānusayañca vicikicchānusayañca parijānāti, no ca tato paṭighānusayañca bhavarāgānusayañca parijānāti. Dukkhāya vedanāya tato avijjānusayañca paṭighānusayañca diṭṭhānusayañca vicikicchānusayañca parijānāti, no ca tato kāmarāgānusayañca mānānusayañca bhavarāgānusayañca parijānāti. (Chakkamūlakaṃ.) </div>
</div>
</div>
