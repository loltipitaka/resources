<div>
<div class="b">
<a href="/">Home</a> » <a href="/tipitaka/35Y9">35Y9 Dhammayamakapāḷi</a> » <a href="/tipitaka/35Y9/2">2 Pavattivāra</a> » <a href="/tipitaka/35Y9/2/2.1">2.1 Uppādavāra</a> » <a href="/tipitaka/35Y9/2/2.1/2.1.1">2.1.1 Paccuppannavāra</a>
</div>
<div class="i">2.1.1.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Paccanīkapuggalokāsa</div>
<div class="q" id="p_35Y9_218"> <div class="divNumber">43.</div> <div class="p">
<span class="pN">218</span>»  Yassa yattha kusalā dhammā na uppajjanti tassa tattha akusalā dhammā na uppajjantīti? </div>
</div>
<div class="q" id="p_35Y9_219"> <div class="p">
<span class="pN">219</span>Akusalānaṃ uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na uppajjanti. Sabbesaṃ cittassa bhaṅgakkhaṇe kusalavippayuttaakusalavippayuttacittassa uppādakkhaṇe asaññasattānaṃ tesaṃ tattha kusalā ca dhammā na uppajjanti akusalā ca dhammā na uppajjanti. </div>
</div>
<div class="q" id="p_35Y9_220"> <div class="p">
<span class="pN">220</span>«  Yassa vā pana yattha akusalā dhammā na uppajjanti tassa tattha kusalā dhammā na uppajjantīti? </div>
</div>
<div class="q" id="p_35Y9_221"> <div class="p">
<span class="pN">221</span>Kusalānaṃ uppādakkhaṇe tesaṃ tattha akusalā dhammā na uppajjanti, no ca tesaṃ tattha kusalā dhammā na uppajjanti. Sabbesaṃ cittassa bhaṅgakkhaṇe akusalavippayuttakusalavippayuttacittassa uppādakkhaṇe asaññasattānaṃ tesaṃ tattha akusalā ca dhammā na uppajjanti kusalā ca dhammā na uppajjanti. </div>
</div>
<div class="q" id="p_35Y9_222"> <div class="p">
<span class="pN">222</span>»  Yassa yattha kusalā dhammā na uppajjanti tassa tattha abyākatā dhammā na uppajjantīti? </div>
</div>
<div class="q" id="p_35Y9_223"> <div class="p">
<span class="pN">223</span>Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha abyākatā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ tattha kusalā ca dhammā na uppajjanti abyākatā ca dhammā na uppajjanti. </div>
</div>
<div class="q" id="p_35Y9_224"> <div class="p">
<span class="pN">224</span>«  Yassa vā pana yattha abyākatā dhammā na uppajjanti tassa tattha kusalā dhammā na uppajjantīti? </div>
</div>
<div class="q" id="p_35Y9_225"> <div class="p">
<span class="pN">225</span>Arūpe kusalānaṃ uppādakkhaṇe tesaṃ tattha abyākatā dhammā na uppajjanti, no ca tesaṃ tattha kusalā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ tattha abyākatā ca dhammā na uppajjanti kusalā ca dhammā na uppajjanti. </div>
</div>
<div class="q" id="p_35Y9_226"> <div class="divNumber">44.</div> <div class="p">
<span class="pN">226</span>»  Yassa yattha akusalā dhammā na uppajjanti tassa tattha abyākatā dhammā na uppajjantīti? </div>
</div>
<div class="q" id="p_35Y9_227"> <div class="p">
<span class="pN">227</span>Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ tattha akusalā dhammā na uppajjanti, no ca tesaṃ tattha abyākatā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ tattha akusalā ca dhammā na uppajjanti abyākatā ca dhammā na uppajjanti. </div>
</div>
<div class="q" id="p_35Y9_228"> <div class="p">
<span class="pN">228</span>«  Yassa vā pana yattha abyākatā dhammā na uppajjanti tassa tattha akusalā dhammā na uppajjantīti? </div>
</div>
<div class="q" id="p_35Y9_229"> <div class="p">
<span class="pN">229</span>Arūpe akusalānaṃ uppādakkhaṇe tesaṃ tattha abyākatā dhammā na uppajjanti, no ca tesaṃ tattha akusalā dhammā na uppajjanti. Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ tattha abyākatā ca dhammā na uppajjanti akusalā ca dhammā na uppajjanti. </div>
</div>
</div>
