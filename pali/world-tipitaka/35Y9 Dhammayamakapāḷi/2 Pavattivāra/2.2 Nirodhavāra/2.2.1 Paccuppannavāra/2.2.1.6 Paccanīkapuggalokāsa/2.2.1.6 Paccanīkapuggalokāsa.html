<div>
<div class="b">
<a href="/">Home</a> » <a href="/tipitaka/35Y9">35Y9 Dhammayamakapāḷi</a> » <a href="/tipitaka/35Y9/2">2 Pavattivāra</a> » <a href="/tipitaka/35Y9/2/2.2">2.2 Nirodhavāra</a> » <a href="/tipitaka/35Y9/2/2.2/2.2.1">2.2.1 Paccuppannavāra</a>
</div>
<div class="i">2.2.1.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Paccanīkapuggalokāsa</div>
<div class="q" id="p_35Y9_485"> <div class="divNumber">109.</div> <div class="p">
<span class="pN">485</span>»  Yassa yattha kusalā dhammā na nirujjhanti tassa tattha akusalā dhammā na nirujjhantīti? </div>
</div>
<div class="q" id="p_35Y9_486"> <div class="p">
<span class="pN">486</span>Akusalānaṃ bhaṅgakkhaṇe tesaṃ tattha kusalā dhammā na nirujjhanti, no ca tesaṃ tattha akusalā dhammā na nirujjhanti. Sabbesaṃ cittassa uppādakkhaṇe kusalavippayuttaakusalavippayuttacittassa bhaṅgakkhaṇe asaññasattānaṃ tesaṃ tattha kusalā ca dhammā na nirujjhanti akusalā ca dhammā na nirujjhanti. </div>
</div>
<div class="q" id="p_35Y9_487"> <div class="p">
<span class="pN">487</span>«  Yassa vā pana yattha akusalā dhammā na nirujjhanti tassa tattha kusalā dhammā na nirujjhantīti? </div>
</div>
<div class="q" id="p_35Y9_488"> <div class="p">
<span class="pN">488</span>Kusalānaṃ bhaṅgakkhaṇe tesaṃ tattha akusalā dhammā na nirujjhanti, no ca tesaṃ tattha kusalā dhammā na nirujjhanti. Sabbesaṃ cittassa uppādakkhaṇe akusalavippayuttakusalavippayuttacittassa bhaṅgakkhaṇe asaññasattānaṃ tesaṃ tattha akusalā ca dhammā na nirujjhanti kusalā ca dhammā na nirujjhanti. </div>
</div>
<div class="q" id="p_35Y9_489"> <div class="p">
<span class="pN">489</span>»  Yassa yattha kusalā dhammā na nirujjhanti tassa tattha abyākatā dhammā na nirujjhantīti? </div>
</div>
<div class="q" id="p_35Y9_490"> <div class="p">
<span class="pN">490</span>Sabbesaṃ cavantānaṃ pavatte kusalavippayuttacittassa bhaṅgakkhaṇe tesaṃ tattha kusalā dhammā na nirujjhanti, no ca tesaṃ tattha abyākatā dhammā na nirujjhanti. Sabbesaṃ upapajjantānaṃ pavatte cittassa uppādakkhaṇe arūpe akusalānaṃ bhaṅgakkhaṇe tesaṃ tattha kusalā ca dhammā na nirujjhanti abyākatā ca dhammā na nirujjhanti. </div>
</div>
<div class="q" id="p_35Y9_491"> <div class="p">
<span class="pN">491</span>«  Yassa vā pana yattha abyākatā dhammā na nirujjhanti tassa tattha kusalā dhammā na nirujjhantīti? </div>
</div>
<div class="q" id="p_35Y9_492"> <div class="p">
<span class="pN">492</span>Arūpe kusalānaṃ bhaṅgakkhaṇe tesaṃ tattha abyākatā dhammā na nirujjhanti, no ca tesaṃ tattha kusalā dhammā na nirujjhanti. Sabbesaṃ upapajjantānaṃ pavatte cittassa uppādakkhaṇe arūpe akusalānaṃ bhaṅgakkhaṇe tesaṃ tattha abyākatā ca dhammā na nirujjhanti kusalā ca dhammā na nirujjhanti. </div>
</div>
<div class="q" id="p_35Y9_493"> <div class="divNumber">110.</div> <div class="p">
<span class="pN">493</span>»  Yassa yattha akusalā dhammā na nirujjhanti tassa tattha abyākatā dhammā na nirujjhantīti? </div>
</div>
<div class="q" id="p_35Y9_494"> <div class="p">
<span class="pN">494</span>Sabbesaṃ cavantānaṃ pavatte akusalavippayuttacittassa bhaṅgakkhaṇe tesaṃ tattha akusalā dhammā na nirujjhanti, no ca tesaṃ tattha abyākatā dhammā na nirujjhanti. Sabbesaṃ upapajjantānaṃ pavatte cittassa uppādakkhaṇe arūpe kusalānaṃ bhaṅgakkhaṇe tesaṃ tattha akusalā ca dhammā na nirujjhanti abyākatā ca dhammā na nirujjhanti. </div>
</div>
<div class="q" id="p_35Y9_495"> <div class="p">
<span class="pN">495</span>«  Yassa vā pana yattha abyākatā dhammā na nirujjhanti tassa tattha akusalā dhammā na nirujjhantīti? </div>
</div>
<div class="q" id="p_35Y9_496"> <div class="p">
<span class="pN">496</span>Arūpe akusalānaṃ bhaṅgakkhaṇe tesaṃ tattha abyākatā dhammā na nirujjhanti, no ca tesaṃ tattha akusalā dhammā na nirujjhanti. Sabbesaṃ upapajjantānaṃ pavatte cittassa uppādakkhaṇe arūpe kusalānaṃ bhaṅgakkhaṇe tesaṃ tattha abyākatā ca dhammā na nirujjhanti akusalā ca dhammā na nirujjhanti. </div>
</div>
</div>
