<div>
<div class="b">
<a href="/">Home</a> » <a href="/tipitaka/35Y9">35Y9 Dhammayamakapāḷi</a> » <a href="/tipitaka/35Y9/2">2 Pavattivāra</a> » <a href="/tipitaka/35Y9/2/2.2">2.2 Nirodhavāra</a> » <a href="/tipitaka/35Y9/2/2.2/2.2.5">2.2.5 Paccuppannānāgatavāra</a>
</div>
<div class="i">2.2.5.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannānāgatavāra</div>
<div class="h">Paccanīkapuggalokāsa</div>
<div class="q" id="p_35Y9_646"> <div class="divNumber">151.</div> <div class="p">
<span class="pN">646</span>»  Yassa yattha kusalā dhammā na nirujjhanti tassa tattha akusalā dhammā na nirujjhissantīti? </div>
</div>
<div class="q" id="p_35Y9_647"> <div class="p">
<span class="pN">647</span>Sabbesaṃ cittassa uppādakkhaṇe kusalavippayuttacittassa bhaṅgakkhaṇe tesaṃ tattha kusalā dhammā na nirujjhanti, no ca tesaṃ tattha akusalā dhammā na nirujjhissanti. Aggamaggassa uppādakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa uppādakkhaṇe asaññasattānaṃ tesaṃ tattha kusalā ca dhammā na nirujjhanti akusalā ca dhammā na nirujjhissanti. </div>
</div>
<div class="q" id="p_35Y9_648"> <div class="p">
<span class="pN">648</span>«  Yassa vā pana yattha akusalā dhammā na nirujjhissanti tassa tattha kusalā dhammā na nirujjhantīti? </div>
</div>
<div class="q" id="p_35Y9_649"> <div class="p">
<span class="pN">649</span>Aggamaggassa bhaṅgakkhaṇe yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ tattha akusalā dhammā na nirujjhissanti, no ca tesaṃ tattha kusalā dhammā na nirujjhanti. Aggamaggassa uppādakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa uppādakkhaṇe asaññasattānaṃ tesaṃ tattha akusalā ca dhammā na nirujjhissanti kusalā ca dhammā na nirujjhanti. </div>
</div>
<div class="q" id="p_35Y9_650"> <div class="p">
<span class="pN">650</span>»  Yassa yattha kusalā dhammā na nirujjhanti tassa tattha abyākatā dhammā na nirujjhissantīti? </div>
</div>
<div class="q" id="p_35Y9_651"> <div class="p">
<span class="pN">651</span>Sabbesaṃ cittassa uppādakkhaṇe kusalavippayuttacittassa bhaṅgakkhaṇe asaññasattānaṃ tesaṃ tattha kusalā dhammā na nirujjhanti, no ca tesaṃ tattha abyākatā dhammā na nirujjhissanti. Pacchimacittassa bhaṅgakkhaṇe tesaṃ tattha kusalā ca dhammā na nirujjhanti abyākatā ca dhammā na nirujjhissanti. </div>
</div>
<div class="q" id="p_35Y9_652"> <div class="p">
<span class="pN">652</span>«  Yassa vā pana yattha abyākatā dhammā na nirujjhissanti tassa tattha kusalā dhammā na nirujjhantīti? Āmantā. </div>
</div>
<div class="q" id="p_35Y9_653"> <div class="divNumber">152.</div> <div class="p">
<span class="pN">653</span>»  Yassa yattha akusalā dhammā na nirujjhanti tassa tattha abyākatā dhammā na nirujjhissantīti? </div>
</div>
<div class="q" id="p_35Y9_654"> <div class="p">
<span class="pN">654</span>Sabbesaṃ cittassa uppādakkhaṇe akusalavippayuttacittassa bhaṅgakkhaṇe asaññasattānaṃ tesaṃ tattha akusalā dhammā na nirujjhanti, no ca tesaṃ tattha abyākatā dhammā na nirujjhissanti. Pacchimacittassa bhaṅgakkhaṇe tesaṃ tattha akusalā ca dhammā na nirujjhanti abyākatā ca dhammā na nirujjhissanti. </div>
</div>
<div class="q" id="p_35Y9_655"> <div class="p">
<span class="pN">655</span>«  Yassa vā pana yattha abyākatā dhammā na nirujjhissanti tassa tattha akusalā dhammā na nirujjhantīti? Āmantā. </div>
</div>
</div>
