<div>
<div class="b">
<a href="/">Home</a> » <a href="/tipitaka/35Y9">35Y9 Dhammayamakapāḷi</a> » <a href="/tipitaka/35Y9/2">2 Pavattivāra</a> » <a href="/tipitaka/35Y9/2/2.2">2.2 Nirodhavāra</a> » <a href="/tipitaka/35Y9/2/2.2/2.2.5">2.2.5 Paccuppannānāgatavāra</a>
</div>
<div class="i">2.2.5.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannānāgatavāra</div>
<div class="h">Anulomapuggalokāsa</div>
<div class="q" id="p_35Y9_625"> <div class="divNumber">146.</div> <div class="p">
<span class="pN">625</span>»  Yassa yattha kusalā dhammā nirujjhanti tassa tattha akusalā dhammā nirujjhissantīti? </div>
</div>
<div class="q" id="p_35Y9_626"> <div class="p">
<span class="pN">626</span>Aggamaggassa bhaṅgakkhaṇe yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ tattha kusalā dhammā nirujjhanti, no ca tesaṃ tattha akusalā dhammā nirujjhissanti. Itaresaṃ kusalānaṃ bhaṅgakkhaṇe tesaṃ tattha kusalā ca dhammā nirujjhanti akusalā ca dhammā nirujjhissanti. </div>
</div>
<div class="q" id="p_35Y9_627"> <div class="p">
<span class="pN">627</span>«  Yassa vā pana yattha akusalā dhammā nirujjhissanti tassa tattha kusalā dhammā nirujjhantīti? </div>
</div>
<div class="q" id="p_35Y9_628"> <div class="p">
<span class="pN">628</span>Sabbesaṃ cittassa uppādakkhaṇe kusalavippayuttacittassa bhaṅgakkhaṇe tesaṃ tattha akusalā dhammā nirujjhissanti, no ca tesaṃ tattha kusalā dhammā nirujjhanti. Kusalānaṃ bhaṅgakkhaṇe tesaṃ tattha akusalā ca dhammā nirujjhissanti kusalā ca dhammā nirujjhanti. </div>
</div>
<div class="q" id="p_35Y9_629"> <div class="p">
<span class="pN">629</span>»  Yassa yattha kusalā dhammā nirujjhanti tassa tattha abyākatā dhammā nirujjhissantīti? Āmantā. </div>
</div>
<div class="q" id="p_35Y9_630"> <div class="p">
<span class="pN">630</span>«  Yassa vā pana yattha abyākatā dhammā nirujjhissanti tassa tattha kusalā dhammā nirujjhantīti? </div>
</div>
<div class="q" id="p_35Y9_631"> <div class="p">
<span class="pN">631</span>Sabbesaṃ cittassa uppādakkhaṇe kusalavippayuttacittassa bhaṅgakkhaṇe asaññasattānaṃ tesaṃ tattha abyākatā dhammā nirujjhissanti, no ca tesaṃ tattha kusalā dhammā nirujjhanti. Kusalānaṃ bhaṅgakkhaṇe tesaṃ tattha abyākatā ca dhammā nirujjhissanti kusalā ca dhammā nirujjhanti. </div>
</div>
<div class="q" id="p_35Y9_632"> <div class="divNumber">147.</div> <div class="p">
<span class="pN">632</span>»  Yassa yattha akusalā dhammā nirujjhanti tassa tattha abyākatā dhammā nirujjhissantīti? Āmantā. </div>
</div>
<div class="q" id="p_35Y9_633"> <div class="p">
<span class="pN">633</span>«  Yassa vā pana yattha abyākatā dhammā nirujjhissanti tassa tattha akusalā dhammā nirujjhantīti? </div>
</div>
<div class="q" id="p_35Y9_634"> <div class="p">
<span class="pN">634</span>Sabbesaṃ cittassa uppādakkhaṇe akusalavippayuttacittassa bhaṅgakkhaṇe asaññasattānaṃ tesaṃ tattha abyākatā dhammā nirujjhissanti, no ca tesaṃ tattha akusalā dhammā nirujjhanti. Akusalānaṃ bhaṅgakkhaṇe tesaṃ tattha abyākatā ca dhammā nirujjhissanti akusalā ca dhammā nirujjhanti. </div>
</div>
</div>
