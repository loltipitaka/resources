<div>
<div class="b">
<a href="/">Home</a> » <a href="/tipitaka/35Y9">35Y9 Dhammayamakapāḷi</a> » <a href="/tipitaka/35Y9/2">2 Pavattivāra</a> » <a href="/tipitaka/35Y9/2/2.2">2.2 Nirodhavāra</a> » <a href="/tipitaka/35Y9/2/2.2/2.2.6">2.2.6 Atītānāgatavāra</a>
</div>
<div class="i">2.2.6.3 Anulomapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Atītānāgatavāra</div>
<div class="h">Anulomapuggalokāsa</div>
<div class="q" id="p_35Y9_666"> <div class="divNumber">156.</div> <div class="p">
<span class="pN">666</span>»  Yassa yattha kusalā dhammā nirujjhittha tassa tattha akusalā dhammā nirujjhissantīti? </div>
</div>
<div class="q" id="p_35Y9_667"> <div class="p">
<span class="pN">667</span>Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ tattha kusalā dhammā nirujjhittha, no ca tesaṃ tattha akusalā dhammā nirujjhissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā nirujjhittha akusalā ca dhammā nirujjhissanti. </div>
</div>
<div class="q" id="p_35Y9_668"> <div class="p">
<span class="pN">668</span>«  Yassa vā pana yattha akusalā dhammā nirujjhissanti tassa tattha kusalā dhammā nirujjhitthāti? </div>
</div>
<div class="q" id="p_35Y9_669"> <div class="p">
<span class="pN">669</span>Suddhāvāsānaṃ dutiye citte vattamāne tesaṃ tattha akusalā dhammā nirujjhissanti, no ca tesaṃ tattha kusalā dhammā nirujjhittha. Itaresaṃ catuvokārānaṃ pañcavokārānaṃ tesaṃ tattha akusalā ca dhammā nirujjhissanti kusalā ca dhammā nirujjhittha. </div>
</div>
<div class="q" id="p_35Y9_670"> <div class="p">
<span class="pN">670</span>»  Yassa yattha kusalā dhammā nirujjhittha tassa tattha abyākatā dhammā nirujjhissantīti? </div>
</div>
<div class="q" id="p_35Y9_671"> <div class="p">
<span class="pN">671</span>Pacchimacittassa bhaṅgakkhaṇe tesaṃ tattha kusalā dhammā nirujjhittha, no ca tesaṃ tattha abyākatā dhammā nirujjhissanti. Itaresaṃ catuvokārānaṃ pañcavokārānaṃ tesaṃ tattha kusalā ca dhammā nirujjhittha abyākatā ca dhammā nirujjhissanti. </div>
</div>
<div class="q" id="p_35Y9_672"> <div class="p">
<span class="pN">672</span>«  Yassa vā pana yattha abyākatā dhammā nirujjhissanti tassa tattha kusalā dhammā nirujjhitthāti? </div>
</div>
<div class="q" id="p_35Y9_673"> <div class="p">
<span class="pN">673</span>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā nirujjhissanti, no ca tesaṃ tattha kusalā dhammā nirujjhittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhissanti kusalā ca dhammā nirujjhittha. </div>
</div>
<div class="q" id="p_35Y9_674"> <div class="divNumber">157.</div> <div class="p">
<span class="pN">674</span>»  Yassa yattha akusalā dhammā nirujjhittha tassa tattha abyākatā dhammā nirujjhissantīti? </div>
</div>
<div class="q" id="p_35Y9_675"> <div class="p">
<span class="pN">675</span>Pacchimacittassa bhaṅgakkhaṇe tesaṃ tattha akusalā dhammā nirujjhittha, no ca tesaṃ tattha abyākatā dhammā nirujjhissanti. Itaresaṃ catuvokārānaṃ pañcavokārānaṃ tesaṃ tattha akusalā ca dhammā nirujjhittha abyākatā ca dhammā nirujjhissanti. </div>
</div>
<div class="q" id="p_35Y9_676"> <div class="p">
<span class="pN">676</span>«  Yassa vā pana yattha abyākatā dhammā nirujjhissanti tassa tattha akusalā dhammā nirujjhitthāti? </div>
</div>
<div class="q" id="p_35Y9_677"> <div class="p">
<span class="pN">677</span>Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā nirujjhissanti, no ca tesaṃ tattha akusalā dhammā nirujjhittha. Itaresaṃ catuvokārānaṃ pañcavokārānaṃ tesaṃ tattha abyākatā ca dhammā nirujjhissanti akusalā ca dhammā nirujjhittha. </div>
</div>
</div>
