<div>
<div class="b">
<a href="/">Home</a> » <a href="/tipitaka/18It">18It Itivuttakapāḷi</a> » <a href="/tipitaka/18It/3">3 Tikanipāta</a> » <a href="/tipitaka/18It/3/3.1">3.1 Paṭhamavagga</a>
</div>
<div class="i">3.1.5 Paṭhamaesanāsutta</div>
<div class="h">Tikanipāta</div>
<div class="h">Paṭhamavagga</div>
<div class="h">Paṭhamaesanāsutta</div>
<div class="q" id="p_18It_350"> <div class="divNumber">54.</div> <div class="p">
<span class="pN">350</span>Vuttañhetaṃ bhagavatā vuttamarahatāti me sutaṃ—  </div>
</div>
<div class="q" id="p_18It_351"> <div class="p">
<span class="pN">351</span>“Tisso imā, bhikkhave, esanā. Katamā tisso? Kāmesanā, bhavesanā, brahmacariyesanā—  imā kho, bhikkhave, tisso esanā”ti. Etamatthaṃ bhagavā avoca. Tatthetaṃ iti vuccati—  </div>
</div>
<div class="q" id="p_18It_352"> <div class="p"> <table class="singleColumn"> <tr> <td> <div class="pN">352</div> <div class="G">“Samāhito sampajāno,</div> </td> </tr> <tr> <td> <div class="G">sato buddhassa sāvako;</div> </td> </tr> <tr> <td> <div class="G">Esanā ca pajānāti,</div> </td> </tr> <tr> <td> <div class="G">esanānañca sambhavaṃ.</div> </td> </tr> </table> </div>
</div>
<div class="q" id="p_18It_353"> <div class="p"> <table class="singleColumn"> <tr> <td> <div class="pN">353</div> <div class="G">Yattha cetā nirujjhanti,</div> </td> </tr> <tr> <td> <div class="G">maggañca khayagāminaṃ;</div> </td> </tr> <tr> <td> <div class="G">Esanānaṃ khayā bhikkhu,</div> </td> </tr> <tr> <td> <div class="G">nicchāto parinibbuto”ti.</div> </td> </tr> </table> </div>
</div>
<div class="q" id="p_18It_354"> <div class="p">
<span class="pN">354</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_355">
<span class="pN">355</span>Pañcamaṃ.</div>
</div>
