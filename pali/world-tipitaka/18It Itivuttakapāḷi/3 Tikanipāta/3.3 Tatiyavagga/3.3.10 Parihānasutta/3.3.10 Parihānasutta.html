<div>
<div class="b">
<a href="/">Home</a> » <a href="/tipitaka/18It">18It Itivuttakapāḷi</a> » <a href="/tipitaka/18It/3">3 Tikanipāta</a> » <a href="/tipitaka/18It/3/3.3">3.3 Tatiyavagga</a>
</div>
<div class="i">3.3.10 Parihānasutta</div>
<div class="h">Tikanipāta</div>
<div class="h">Tatiyavagga</div>
<div class="h">Parihānasutta</div>
<div class="q" id="p_18It_525"> <div class="divNumber">79.</div> <div class="p">
<span class="pN">525</span>Vuttañhetaṃ bhagavatā vuttamarahatāti me sutaṃ—  </div>
</div>
<div class="q" id="p_18It_526"> <div class="p">
<span class="pN">526</span>“Tayome, bhikkhave, dhammā sekhassa bhikkhuno parihānāya saṃvattanti. Katame tayo? Idha, bhikkhave, sekho bhikkhu kammārāmo hoti, kammarato, kammārāmatamanuyutto; bhassārāmo hoti, bhassarato, bhassārāmatamanuyutto; niddārāmo hoti, niddārato, niddārāmatamanuyutto. Ime kho, bhikkhave, tayo dhammā sekhassa bhikkhuno parihānāya saṃvattanti. </div>
</div>
<div class="q" id="p_18It_527"> <div class="p">
<span class="pN">527</span>Tayome, bhikkhave, dhammā sekhassa bhikkhuno aparihānāya saṃvattanti. Katame tayo? Idha, bhikkhave, sekho bhikkhu na kammārāmo hoti, na kammarato, na kammārāmatamanuyutto; na bhassārāmo hoti, na bhassarato, na bhassārāmatamanuyutto; na niddārāmo hoti, na niddārato, na niddārāmatamanuyutto. Ime kho, bhikkhave, tayo dhammā sekhassa bhikkhuno aparihānāya saṃvattantī”ti. Etamatthaṃ bhagavā avoca. Tatthetaṃ iti vuccati—  </div>
</div>
<div class="q" id="p_18It_528"> <div class="p"> <table class="singleColumn"> <tr> <td> <div class="pN">528</div> <div class="G">“Kammārāmo bhassārāmo,</div> </td> </tr> <tr> <td> <div class="G">Niddārāmo ca uddhato;</div> </td> </tr> <tr> <td> <div class="G">Abhabbo tādiso bhikkhu,</div> </td> </tr> <tr> <td> <div class="G">Phuṭṭhuṃ sambodhimuttamaṃ.</div> </td> </tr> </table> </div>
</div>
<div class="q" id="p_18It_529"> <div class="p"> <table class="singleColumn"> <tr> <td> <div class="pN">529</div> <div class="G">Tasmā hi appakiccassa,</div> </td> </tr> <tr> <td> <div class="G">Appamiddho anuddhato;</div> </td> </tr> <tr> <td> <div class="G">Bhabbo so tādiso bhikkhu,</div> </td> </tr> <tr> <td> <div class="G">Phuṭṭhuṃ sambodhimuttaman”ti.</div> </td> </tr> </table> </div>
</div>
<div class="q" id="p_18It_530"> <div class="p">
<span class="pN">530</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_531">
<span class="pN">531</span>Dasamaṃ.</div>
<div class="CENTER" id="p_18It_532">
<span class="pN">532</span>Tatiyo vaggo.</div>
<div class="SUMMARY" id="p_18It_533">
<span class="pN">533</span><span class="firstLetter">T</span>assuddānaṃ</div>
<div class="q" id="p_18It_534"> <div class="p"> <table class="singleColumn"> <tr> <td> <div class="pN">534</div> <div class="G">Dve diṭṭhī nissaraṇaṃ rūpaṃ,</div> </td> </tr> <tr> <td> <div class="G">putto avuṭṭhikena ca;</div> </td> </tr> <tr> <td> <div class="G">Sukhā ca bhiduro dhātu,</div> </td> </tr> <tr> <td> <div class="G">parihānena te dasāti.</div> </td> </tr> </table> </div>
</div>
</div>
