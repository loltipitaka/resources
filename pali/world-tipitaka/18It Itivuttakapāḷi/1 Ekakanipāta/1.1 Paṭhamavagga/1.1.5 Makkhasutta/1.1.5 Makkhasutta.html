<div>
<div class="b">
<a href="/">Home</a> » <a href="/tipitaka/18It">18It Itivuttakapāḷi</a> » <a href="/tipitaka/18It/1">1 Ekakanipāta</a> » <a href="/tipitaka/18It/1/1.1">1.1 Paṭhamavagga</a>
</div>
<div class="i">1.1.5 Makkhasutta</div>
<div class="h">Ekakanipāta</div>
<div class="h">Paṭhamavagga</div>
<div class="h">Makkhasutta</div>
<div class="q" id="p_18It_22"> <div class="divNumber">5.</div> <div class="p">
<span class="pN">22</span>Vuttañhetaṃ bhagavatā vuttamarahatāti me sutaṃ—  </div>
</div>
<div class="q" id="p_18It_23"> <div class="p">
<span class="pN">23</span>“Ekadhammaṃ, bhikkhave, pajahatha; ahaṃ vo pāṭibhogo anāgāmitāya. Katamaṃ ekadhammaṃ? Makkhaṃ, bhikkhave, ekadhammaṃ pajahatha; ahaṃ vo pāṭibhogo anāgāmitāyā”ti. Etamatthaṃ bhagavā avoca. Tatthetaṃ iti vuccati—  </div>
</div>
<div class="q" id="p_18It_24"> <div class="p"> <table class="singleColumn"> <tr> <td> <div class="pN">24</div> <div class="G">“Yena makkhena makkhāse,</div> </td> </tr> <tr> <td> <div class="G">sattā gacchanti duggatiṃ;</div> </td> </tr> <tr> <td> <div class="G">Taṃ makkhaṃ sammadaññāya,</div> </td> </tr> <tr> <td> <div class="G">pajahanti vipassino;</div> </td> </tr> <tr> <td> <div class="G">Pahāya na punāyanti,</div> </td> </tr> <tr> <td> <div class="G">imaṃ lokaṃ kudācanan”ti.</div> </td> </tr> </table> </div>
</div>
<div class="q" id="p_18It_25"> <div class="p">
<span class="pN">25</span>Ayampi attho vutto bhagavatā, iti me sutanti. </div>
</div>
<div class="CENTER" id="p_18It_26">
<span class="pN">26</span>Pañcamaṃ.</div>
</div>
