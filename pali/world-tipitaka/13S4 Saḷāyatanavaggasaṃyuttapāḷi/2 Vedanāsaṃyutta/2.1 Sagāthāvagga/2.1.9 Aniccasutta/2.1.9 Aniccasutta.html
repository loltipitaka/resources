<div>
<div class="b">
<a href="/">Home</a> » <a href="/tipitaka/13S4">13S4 Saḷāyatanavaggasaṃyuttapāḷi</a> » <a href="/tipitaka/13S4/2">2 Vedanāsaṃyutta</a> » <a href="/tipitaka/13S4/2/2.1">2.1 Sagāthāvagga</a>
</div>
<div class="i">2.1.9 Aniccasutta</div>
<div class="h">Vedanāsaṃyutta</div>
<div class="h">Sagāthāvagga</div>
<div class="h">Aniccasutta</div>
<div class="q" id="p_13S4_1143"> <div class="divNumber">257.</div> <div class="p">
<span class="pN">1143</span>“Tisso imā, bhikkhave, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. Katamā tisso? Sukhā vedanā, dukkhā vedanā, adukkhamasukhā vedanā—  imā kho, bhikkhave, tisso vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā”ti. </div>
</div>
<div class="CENTER" id="p_13S4_1144">
<span class="pN">1144</span>Navamaṃ.</div>
</div>
