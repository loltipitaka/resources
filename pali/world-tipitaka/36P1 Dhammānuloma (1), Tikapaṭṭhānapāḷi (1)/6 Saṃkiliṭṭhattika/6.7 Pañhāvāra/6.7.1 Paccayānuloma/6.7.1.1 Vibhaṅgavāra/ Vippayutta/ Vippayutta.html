<div>
<div class="b">
<a href="/">Home</a> » <a href="/tipitaka/36P1">36P1 Dhammānuloma (1), Tikapaṭṭhānapāḷi (1)</a> » <a href="/tipitaka/36P1/6">6 Saṃkiliṭṭhattika</a> » <a href="/tipitaka/36P1/6/6.7">6.7 Pañhāvāra</a> » <a href="/tipitaka/36P1/6/6.7/6.7.1">6.7.1 Paccayānuloma</a> » <a href="/tipitaka/36P1/6/6.7/6.7.1/6.7.1.1">6.7.1.1 Vibhaṅgavāra</a>
</div>
<div class="i"> Vippayutta</div>
<div class="h">Saṃkiliṭṭhattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_36P1_2889"> <div class="divNumber">25.</div> <div class="p">
<span class="pN">2889</span>Saṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  saṃkiliṭṭhasaṃkilesikā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  saṃkiliṭṭhasaṃkilesikā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_2890"> <div class="p">
<span class="pN">2890</span>Asaṃkiliṭṭhasaṃkilesiko dhammo asaṃkiliṭṭhasaṃkilesikassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <span class="bold">Sahajātā</span>—  asaṃkiliṭṭhasaṃkilesikā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe asaṃkiliṭṭhasaṃkilesikā khandhā kaṭattārūpānaṃ vippayuttapaccayena paccayo. Khandhā vatthussa…pe…  vatthu khandhānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa vippayuttapaccayena paccayo. Vatthu asaṃkiliṭṭhasaṃkilesikānaṃ khandhānaṃ vippayuttapaccayena paccayo. <span class="bold">Pacchājātā</span>—  asaṃkiliṭṭhasaṃkilesikā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_2891"> <div class="p">
<span class="pN">2891</span>Asaṃkiliṭṭhasaṃkilesiko dhammo saṃkiliṭṭhasaṃkilesikassa dhammassa vippayuttapaccayena paccayo. <span class="bold">Purejātaṃ</span>—  vatthu saṃkiliṭṭhasaṃkilesikānaṃ khandhānaṃ vippayuttapaccayena paccayo. (2) </div>
</div>
<div class="q" id="p_36P1_2892"> <div class="p">
<span class="pN">2892</span>Asaṃkiliṭṭhasaṃkilesiko dhammo asaṃkiliṭṭhaasaṃkilesikassa dhammassa vippayuttapaccayena paccayo. <span class="bold">Purejātaṃ</span>—  vatthu asaṃkiliṭṭhaasaṃkilesikānaṃ khandhānaṃ vippayuttapaccayena paccayo. (3) </div>
</div>
<div class="q" id="p_36P1_2893"> <div class="p">
<span class="pN">2893</span>Asaṃkiliṭṭhaasaṃkilesiko dhammo asaṃkiliṭṭhasaṃkilesikassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  asaṃkiliṭṭhaasaṃkilesikā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  asaṃkiliṭṭhaasaṃkilesikā khandhā purejātassa imassa kāyassa vippayuttapaccayena paccayo. (1) </div>
</div>
</div>
