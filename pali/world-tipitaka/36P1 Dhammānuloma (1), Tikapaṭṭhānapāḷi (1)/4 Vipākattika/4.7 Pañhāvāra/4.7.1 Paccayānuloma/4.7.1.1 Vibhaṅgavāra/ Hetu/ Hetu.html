<div>
<div class="b">
<a href="/">Home</a> » <a href="/tipitaka/36P1">36P1 Dhammānuloma (1), Tikapaṭṭhānapāḷi (1)</a> » <a href="/tipitaka/36P1/4">4 Vipākattika</a> » <a href="/tipitaka/36P1/4/4.7">4.7 Pañhāvāra</a> » <a href="/tipitaka/36P1/4/4.7/4.7.1">4.7.1 Paccayānuloma</a> » <a href="/tipitaka/36P1/4/4.7/4.7.1/4.7.1.1">4.7.1.1 Vibhaṅgavāra</a>
</div>
<div class="i"> Hetu</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2273"> <div class="divNumber">90.</div> <div class="p">
<span class="pN">2273</span>Vipāko dhammo vipākassa dhammassa hetupaccayena paccayo—  vipākā hetū sampayuttakānaṃ khandhānaṃ hetupaccayena paccayo; paṭisandhikkhaṇe vipākā hetū sampayuttakānaṃ khandhānaṃ hetupaccayena paccayo. (1) </div>
</div>
<div class="q" id="p_36P1_2274"> <div class="p">
<span class="pN">2274</span>Vipāko dhammo nevavipākanavipākadhammadhammassa hetupaccayena paccayo—  vipākā hetū cittasamuṭṭhānānaṃ rūpānaṃ hetupaccayena paccayo; paṭisandhikkhaṇe vipākā hetū kaṭattārūpānaṃ hetupaccayena paccayo. (2) </div>
</div>
<div class="q" id="p_36P1_2275"> <div class="p">
<span class="pN">2275</span>Vipāko dhammo vipākassa ca nevavipākanavipākadhammadhammassa ca hetupaccayena paccayo—  vipākā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe vipākā hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (3) </div>
</div>
<div class="q" id="p_36P1_2276"> <div class="divNumber">91.</div> <div class="p">
<span class="pN">2276</span>Vipākadhammadhammo vipākadhammadhammassa hetupaccayena paccayo—  vipākadhammadhammā hetū sampayuttakānaṃ khandhānaṃ hetupaccayena paccayo. (1) </div>
</div>
<div class="q" id="p_36P1_2277"> <div class="p">
<span class="pN">2277</span>Vipākadhammadhammo nevavipākanavipākadhammadhammassa hetupaccayena paccayo—  vipākadhammadhammā hetū cittasamuṭṭhānānaṃ rūpānaṃ hetupaccayena paccayo. (2) </div>
</div>
<div class="q" id="p_36P1_2278"> <div class="p">
<span class="pN">2278</span>Vipākadhammadhammo vipākadhammadhammassa ca nevavipākanavipākadhammadhammassa ca hetupaccayena paccayo—  vipākadhammadhammā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3) </div>
</div>
<div class="q" id="p_36P1_2279"> <div class="p">
<span class="pN">2279</span>Nevavipākanavipākadhammadhammo nevavipākanavipākadhammadhammassa hetupaccayena paccayo—  nevavipākanavipākadhammadhammā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. </div>
</div>
</div>
