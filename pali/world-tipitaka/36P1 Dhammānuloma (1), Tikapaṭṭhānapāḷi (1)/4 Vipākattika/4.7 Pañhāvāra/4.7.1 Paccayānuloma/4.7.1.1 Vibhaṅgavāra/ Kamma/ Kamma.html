<div>
<div class="b">
<a href="/">Home</a> » <a href="/tipitaka/36P1">36P1 Dhammānuloma (1), Tikapaṭṭhānapāḷi (1)</a> » <a href="/tipitaka/36P1/4">4 Vipākattika</a> » <a href="/tipitaka/36P1/4/4.7">4.7 Pañhāvāra</a> » <a href="/tipitaka/36P1/4/4.7/4.7.1">4.7.1 Paccayānuloma</a> » <a href="/tipitaka/36P1/4/4.7/4.7.1/4.7.1.1">4.7.1.1 Vibhaṅgavāra</a>
</div>
<div class="i"> Kamma</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Kamma</div>
<div class="q" id="p_36P1_2359"> <div class="divNumber">108.</div> <div class="p">
<span class="pN">2359</span>Vipāko dhammo vipākassa dhammassa kammapaccayena paccayo—  vipākā cetanā sampayuttakānaṃ khandhānaṃ kammapaccayena paccayo; paṭisandhikkhaṇe vipākā cetanā…pe… . (1) </div>
</div>
<div class="q" id="p_36P1_2360"> <div class="p">
<span class="pN">2360</span>Vipāko dhammo nevavipākanavipākadhammadhammassa kammapaccayena paccayo—  vipākā cetanā cittasamuṭṭhānānaṃ rūpānaṃ kammapaccayena paccayo; paṭisandhikkhaṇe vipākā cetanā kaṭattārūpānaṃ…pe…  cetanā vatthussa kammapaccayena paccayo. (2) </div>
</div>
<div class="q" id="p_36P1_2361"> <div class="p">
<span class="pN">2361</span>Vipāko dhammo vipākassa ca nevavipākanavipākadhammadhammassa ca dhammassa kammapaccayena paccayo—  vipākā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe vipākā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (3) </div>
</div>
<div class="q" id="p_36P1_2362"> <div class="p">
<span class="pN">2362</span>Vipākadhammadhammo vipākadhammadhammassa kammapaccayena paccayo—  vipākadhammadhammā cetanā sampayuttakānaṃ khandhānaṃ kammapaccayena paccayo. (1) </div>
</div>
<div class="q" id="p_36P1_2363"> <div class="p">
<span class="pN">2363</span>Vipākadhammadhammo vipākassa dhammassa kammapaccayena paccayo. <span class="bold">Nānākkhaṇikā</span>—  vipākadhammadhammā cetanā vipākānaṃ khandhānaṃ kammapaccayena paccayo. (2) </div>
</div>
<div class="q" id="p_36P1_2364"> <div class="p">
<span class="pN">2364</span>Vipākadhammadhammo nevavipākanavipākadhammadhammassa kammapaccayena paccayo—  sahajātā, nānākkhaṇikā. <span class="bold">Sahajātā</span>—  vipākadhammadhammā cetanā cittasamuṭṭhānānaṃ rūpānaṃ kammapaccayena paccayo. <span class="bold">Nānākkhaṇikā</span>—  vipākadhammadhammā cetanā kaṭattārūpānaṃ kammapaccayena paccayo. (3) </div>
</div>
<div class="q" id="p_36P1_2365"> <div class="p">
<span class="pN">2365</span>Vipākadhammadhammo vipākassa ca nevavipākanavipākadhammadhammassa ca dhammassa kammapaccayena paccayo. <span class="bold">Nānākkhaṇikā</span>—  vipākadhammadhammā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (4) </div>
</div>
<div class="q" id="p_36P1_2366"> <div class="p">
<span class="pN">2366</span>Vipākadhammadhammo vipākadhammadhammassa ca nevavipākanavipākadhammadhammassa ca dhammassa kammapaccayena paccayo—  vipākadhammadhammā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (5) </div>
</div>
<div class="q" id="p_36P1_2367"> <div class="p">
<span class="pN">2367</span>Nevavipākanavipākadhammadhammo nevavipākanavipākadhammadhammassa kammapaccayena paccayo—  nevavipākanavipākadhammadhammā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (1) </div>
</div>
</div>
