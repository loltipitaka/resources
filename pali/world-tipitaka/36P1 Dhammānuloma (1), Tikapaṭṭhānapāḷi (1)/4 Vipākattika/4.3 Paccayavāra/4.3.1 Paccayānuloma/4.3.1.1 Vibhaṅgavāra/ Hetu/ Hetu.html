<div>
<div class="b">
<a href="/">Home</a> » <a href="/tipitaka/36P1">36P1 Dhammānuloma (1), Tikapaṭṭhānapāḷi (1)</a> » <a href="/tipitaka/36P1/4">4 Vipākattika</a> » <a href="/tipitaka/36P1/4/4.3">4.3 Paccayavāra</a> » <a href="/tipitaka/36P1/4/4.3/4.3.1">4.3.1 Paccayānuloma</a> » <a href="/tipitaka/36P1/4/4.3/4.3.1/4.3.1.1">4.3.1.1 Vibhaṅgavāra</a>
</div>
<div class="i"> Hetu</div>
<div class="h">Vipākattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2165"> <div class="divNumber">58.</div> <div class="p">
<span class="pN">2165</span>Vipākaṃ dhammaṃ paccayā vipāko dhammo uppajjati hetupaccayā—  vipākaṃ ekaṃ khandhaṃ paccayā tayo khandhā, tayo khandhe paccayā eko khandho, dve khandhe paccayā dve khandhā; paṭisandhikkhaṇe…pe… . (1) </div>
</div>
<div class="q" id="p_36P1_2166"> <div class="p">
<span class="pN">2166</span>Vipākaṃ dhammaṃ paccayā nevavipākanavipākadhammadhammo uppajjati hetupaccayā—  vipāke khandhe paccayā cittasamuṭṭhānaṃ rūpaṃ; paṭisandhikkhaṇe vipāke khandhe paccayā kaṭattārūpaṃ…pe… . (2) </div>
</div>
<div class="q" id="p_36P1_2167"> <div class="p">
<span class="pN">2167</span>Vipākaṃ dhammaṃ paccayā vipāko ca nevavipākanavipākadhammadhammo ca dhammā uppajjanti hetupaccayā—  vipākaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe paccayā dve khandhā cittasamuṭṭhānañca rūpaṃ; paṭisandhikkhaṇe…pe… . (3) </div>
</div>
<div class="q" id="p_36P1_2168"> <div class="p">
<span class="pN">2168</span>Vipākadhammadhammaṃ paccayā vipākadhammadhammo uppajjati hetupaccayā—  vipākadhammadhammaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. (1) </div>
</div>
<div class="q" id="p_36P1_2169"> <div class="p">
<span class="pN">2169</span>Vipākadhammadhammaṃ paccayā nevavipākanavipākadhammadhammo uppajjati hetupaccayā—  vipākadhammadhamme khandhe paccayā cittasamuṭṭhānaṃ rūpaṃ. (2) </div>
</div>
<div class="q" id="p_36P1_2170"> <div class="p">
<span class="pN">2170</span>Vipākadhammadhammaṃ paccayā vipākadhammadhammo ca nevavipākanavipākadhammadhammo ca dhammā uppajjanti hetupaccayā—  vipākadhammadhammaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe paccayā dve khandhā cittasamuṭṭhānañca rūpaṃ. (3) </div>
</div>
<div class="q" id="p_36P1_2171"> <div class="p">
<span class="pN">2171</span>Nevavipākanavipākadhammadhammaṃ paccayā nevavipākanavipākadhammadhammo uppajjati hetupaccayā—  nevavipākanavipākadhammadhammaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe paccayā dve khandhā cittasamuṭṭhānañca rūpaṃ, ekaṃ mahābhūtaṃ paccayā…pe…  mahābhūte paccayā cittasamuṭṭhānaṃ rūpaṃ kaṭattārūpaṃ upādārūpaṃ, vatthuṃ paccayā nevavipākanavipākadhammadhammā khandhā. (1) </div>
</div>
<div class="q" id="p_36P1_2172"> <div class="p">
<span class="pN">2172</span>Nevavipākanavipākadhammadhammaṃ paccayā vipāko dhammo uppajjati hetupaccayā—  vatthuṃ paccayā vipākā khandhā; paṭisandhikkhaṇe vatthuṃ paccayā vipākā khandhā. (2) </div>
</div>
<div class="q" id="p_36P1_2173"> <div class="p">
<span class="pN">2173</span>Nevavipākanavipākadhammadhammaṃ paccayā vipākadhammadhammo uppajjati hetupaccayā—  vatthuṃ paccayā vipākadhammadhammā khandhā. (3) </div>
</div>
<div class="q" id="p_36P1_2174"> <div class="p">
<span class="pN">2174</span>Nevavipākanavipākadhammadhammaṃ paccayā vipāko ca nevavipākanavipākadhammadhammo ca dhammā uppajjanti hetupaccayā—  vatthuṃ paccayā vipākā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe vatthuṃ paccayā vipākā khandhā, mahābhūte paccayā kaṭattārūpaṃ. (4) </div>
</div>
<div class="q" id="p_36P1_2175"> <div class="p">
<span class="pN">2175</span>Nevavipākanavipākadhammadhammaṃ paccayā vipākadhammadhammo ca nevavipākanavipākadhammadhammo ca dhammā uppajjanti hetupaccayā—  vatthuṃ paccayā vipākadhammadhammā khandhā, mahābhūte paccayā cittasamuṭṭhānaṃ rūpaṃ. (5) </div>
</div>
<div class="q" id="p_36P1_2176"> <div class="divNumber">59.</div> <div class="p">
<span class="pN">2176</span>Vipākañca nevavipākanavipākadhammadhammañca dhammaṃ paccayā vipāko dhammo uppajjati hetupaccayā—  vipākaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā; paṭisandhikkhaṇe vipākaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_2177"> <div class="p">
<span class="pN">2177</span>Vipākañca nevavipākanavipākadhammadhammañca dhammaṃ paccayā nevavipākanavipākadhammadhammo uppajjati hetupaccayā—  vipāke khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe vipāke khandhe ca mahābhūte ca paccayā kaṭattārūpaṃ. (2) </div>
</div>
<div class="q" id="p_36P1_2178"> <div class="p">
<span class="pN">2178</span>Vipākañca nevavipākanavipākadhammadhammañca dhammaṃ paccayā vipāko ca nevavipākanavipākadhammadhammo ca dhammā uppajjanti hetupaccayā—  vipākaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vipāke khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe vipākaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vipāke khandhe ca mahābhūte ca paccayā kaṭattārūpaṃ. (3) </div>
</div>
<div class="q" id="p_36P1_2179"> <div class="divNumber">60.</div> <div class="p">
<span class="pN">2179</span>Vipākadhammadhammañca nevavipākanavipākadhammadhammañca dhammaṃ paccayā vipākadhammadhammo uppajjati hetupaccayā—  vipākadhammadhammaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1) </div>
</div>
<div class="q" id="p_36P1_2180"> <div class="p">
<span class="pN">2180</span>Vipākadhammadhammañca nevavipākanavipākadhammadhammañca dhammaṃ paccayā nevavipākanavipākadhammadhammo uppajjati hetupaccayā—  vipākadhammadhamme khandhe ca mahābhūte ca paccayā cittasamuṭṭhānaṃ rūpaṃ. (2) </div>
</div>
<div class="q" id="p_36P1_2181"> <div class="p">
<span class="pN">2181</span>Vipākadhammadhammañca nevavipākanavipākadhammadhammañca dhammaṃ paccayā vipākadhammadhammo ca nevavipākanavipākadhammadhammo ca dhammā uppajjanti hetupaccayā—  vipākadhammadhammaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vipākadhammadhamme khandhe ca mahābhūte ca paccayā cittasamuṭṭhānaṃ rūpaṃ. (3) </div>
</div>
</div>
