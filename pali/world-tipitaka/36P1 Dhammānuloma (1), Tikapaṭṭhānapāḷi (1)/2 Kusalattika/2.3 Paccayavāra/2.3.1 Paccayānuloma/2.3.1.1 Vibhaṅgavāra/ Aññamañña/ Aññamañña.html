<div>
<div class="b">
<a href="/">Home</a> » <a href="/tipitaka/36P1">36P1 Dhammānuloma (1), Tikapaṭṭhānapāḷi (1)</a> » <a href="/tipitaka/36P1/2">2 Kusalattika</a> » <a href="/tipitaka/36P1/2/2.3">2.3 Paccayavāra</a> » <a href="/tipitaka/36P1/2/2.3/2.3.1">2.3.1 Paccayānuloma</a> » <a href="/tipitaka/36P1/2/2.3/2.3.1/2.3.1.1">2.3.1.1 Vibhaṅgavāra</a>
</div>
<div class="i"> Aññamañña</div>
<div class="h">Kusalattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Aññamañña</div>
<div class="q" id="p_36P1_449"> <div class="divNumber">121.</div> <div class="p">
<span class="pN">449</span>Kusalaṃ dhammaṃ paccayā kusalo dhammo uppajjati aññamaññapaccayā…  ekaṃ. </div>
</div>
<div class="q" id="p_36P1_450"> <div class="p">
<span class="pN">450</span>Akusalaṃ dhammaṃ paccayā akusalo dhammo uppajjati aññamaññapaccayā…  ekaṃ. </div>
</div>
<div class="q" id="p_36P1_451"> <div class="p">
<span class="pN">451</span>Abyākataṃ dhammaṃ paccayā abyākato dhammo uppajjati aññamaññapaccayā—  vipākābyākataṃ kiriyābyākataṃ ekaṃ khandhaṃ paccayā tayo khandhā…pe…  dve khandhe paccayā dve khandhā; paṭisandhikkhaṇe vipākābyākataṃ ekaṃ khandhaṃ paccayā tayo khandhā vatthu ca…pe…  dve khandhe paccayā dve khandhā vatthu ca, khandhe paccayā vatthu, vatthuṃ paccayā khandhā; ekaṃ mahābhūtaṃ paccayā tayo mahābhūtā…pe…  dve mahābhūte paccayā dve mahābhūtā; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paccayā tayo mahābhūtā…pe…  dve mahābhūte paccayā dve mahābhūtā, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā vipākābyākatā kiriyābyākatā khandhā. </div>
</div>
<div class="q" id="p_36P1_452"> <div class="p">
<span class="pN">452</span>Abyākataṃ dhammaṃ paccayā kusalo dhammo uppajjati aññamaññapaccayā—  vatthuṃ paccayā kusalā khandhā. </div>
</div>
<div class="CENTER" id="p_36P1_453">
<span class="pN">453</span>(Yathā ārammaṇapaccayaṃ, evaṃ vitthāretabbaṃ.)</div>
</div>
