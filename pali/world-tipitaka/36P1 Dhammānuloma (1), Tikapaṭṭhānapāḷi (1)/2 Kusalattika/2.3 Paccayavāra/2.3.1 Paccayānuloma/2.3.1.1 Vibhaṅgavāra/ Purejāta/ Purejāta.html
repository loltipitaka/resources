<div>
<div class="b">
<a href="/">Home</a> » <a href="/tipitaka/36P1">36P1 Dhammānuloma (1), Tikapaṭṭhānapāḷi (1)</a> » <a href="/tipitaka/36P1/2">2 Kusalattika</a> » <a href="/tipitaka/36P1/2/2.3">2.3 Paccayavāra</a> » <a href="/tipitaka/36P1/2/2.3/2.3.1">2.3.1 Paccayānuloma</a> » <a href="/tipitaka/36P1/2/2.3/2.3.1/2.3.1.1">2.3.1.1 Vibhaṅgavāra</a>
</div>
<div class="i"> Purejāta</div>
<div class="h">Kusalattika</div>
<div class="h">Paccayavāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Purejāta</div>
<div class="q" id="p_36P1_457"> <div class="divNumber">124.</div> <div class="p">
<span class="pN">457</span>Kusalaṃ dhammaṃ paccayā kusalo dhammo uppajjati purejātapaccayā—  kusalaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. Vatthuṃ purejātapaccayā. (1) </div>
</div>
<div class="q" id="p_36P1_458"> <div class="p">
<span class="pN">458</span>Akusalaṃ dhammaṃ paccayā akusalo dhammo uppajjati purejātapaccayā—  akusalaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. Vatthuṃ purejātapaccayā. (1) </div>
</div>
<div class="q" id="p_36P1_459"> <div class="p">
<span class="pN">459</span>Abyākataṃ dhammaṃ paccayā abyākato dhammo uppajjati purejātapaccayā—  vipākābyākataṃ kiriyābyākataṃ ekaṃ khandhaṃ paccayā tayo khandhā…pe…  dve khandhe paccayā dve khandhā, vatthuṃ purejātapaccayā, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā vipākābyākatā kiriyābyākatā khandhā, vatthuṃ purejātapaccayā. </div>
</div>
<div class="q" id="p_36P1_460"> <div class="p">
<span class="pN">460</span>Abyākataṃ dhammaṃ paccayā kusalo dhammo uppajjati purejātapaccayā—  vatthuṃ paccayā kusalā khandhā, vatthuṃ purejātapaccayā. </div>
</div>
<div class="q" id="p_36P1_461"> <div class="p">
<span class="pN">461</span>Abyākataṃ dhammaṃ paccayā akusalo dhammo uppajjati purejātapaccayā—  vatthuṃ paccayā akusalā khandhā, vatthuṃ purejātapaccayā. (3) </div>
</div>
<div class="q" id="p_36P1_462"> <div class="p">
<span class="pN">462</span>Kusalañca abyākatañca dhammaṃ paccayā kusalo dhammo uppajjati purejātapaccayā—  kusalaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vatthuṃ purejātapaccayā. (1) </div>
</div>
<div class="q" id="p_36P1_463"> <div class="p">
<span class="pN">463</span>Akusalañca abyākatañca dhammaṃ paccayā akusalo dhammo uppajjati purejātapaccayā—  akusalaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vatthuṃ purejātapaccayā. (1) </div>
</div>
</div>
