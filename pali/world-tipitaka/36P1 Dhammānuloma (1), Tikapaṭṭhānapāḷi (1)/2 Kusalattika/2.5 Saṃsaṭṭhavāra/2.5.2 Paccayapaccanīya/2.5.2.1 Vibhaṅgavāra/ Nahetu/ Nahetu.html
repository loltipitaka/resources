<div>
<div class="b">
<a href="/">Home</a> » <a href="/tipitaka/36P1">36P1 Dhammānuloma (1), Tikapaṭṭhānapāḷi (1)</a> » <a href="/tipitaka/36P1/2">2 Kusalattika</a> » <a href="/tipitaka/36P1/2/2.5">2.5 Saṃsaṭṭhavāra</a> » <a href="/tipitaka/36P1/2/2.5/2.5.2">2.5.2 Paccayapaccanīya</a> » <a href="/tipitaka/36P1/2/2.5/2.5.2/2.5.2.1">2.5.2.1 Vibhaṅgavāra</a>
</div>
<div class="i"> Nahetu</div>
<div class="h">Kusalattika</div>
<div class="h">Saṃsaṭṭhavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_36P1_714"> <div class="divNumber">215.</div> <div class="p">
<span class="pN">714</span>Akusalaṃ dhammaṃ saṃsaṭṭho akusalo dhammo uppajjati nahetupaccayā—  vicikicchāsahagate uddhaccasahagate khandhe saṃsaṭṭho vicikicchāsahagato uddhaccasahagato moho. (1) </div>
</div>
<div class="q" id="p_36P1_715"> <div class="p">
<span class="pN">715</span>Abyākataṃ dhammaṃ saṃsaṭṭho abyākato dhammo uppajjati nahetupaccayā—  ahetukaṃ vipākābyākataṃ kiriyābyākataṃ ekaṃ khandhaṃ saṃsaṭṭhā tayo khandhā, tayo khandhe saṃsaṭṭho eko khandho, dve khandhe saṃsaṭṭhā dve khandhā; ahetukapaṭisandhikkhaṇe vipākābyākataṃ ekaṃ khandhaṃ saṃsaṭṭhā tayo khandhā, tayo khandhe saṃsaṭṭho eko khandho, dve khandhe saṃsaṭṭhā dve khandhā. (1) </div>
</div>
</div>
