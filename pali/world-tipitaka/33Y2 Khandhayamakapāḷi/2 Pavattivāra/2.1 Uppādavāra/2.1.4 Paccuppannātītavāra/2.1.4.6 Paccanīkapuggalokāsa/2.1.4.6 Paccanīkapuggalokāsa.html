<div>
<div class="b">
<a href="/">Home</a> » <a href="/tipitaka/33Y2">33Y2 Khandhayamakapāḷi</a> » <a href="/tipitaka/33Y2/2">2 Pavattivāra</a> » <a href="/tipitaka/33Y2/2/2.1">2.1 Uppādavāra</a> » <a href="/tipitaka/33Y2/2/2.1/2.1.4">2.1.4 Paccuppannātītavāra</a>
</div>
<div class="i">2.1.4.6 Paccanīkapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Paccanīkapuggalokāsa</div>
<div class="q" id="p_33Y2_578"> <div class="divNumber">78.</div> <div class="p">
<span class="pN">578</span>»  Yassa yattha rūpakkhandho nuppajjati tassa tattha vedanākkhandho nuppajjitthāti? </div>
</div>
<div class="q" id="p_33Y2_579"> <div class="p">
<span class="pN">579</span>Pañcavokārā cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha vedanākkhandho nuppajjittha. Suddhāvāse parinibbantānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca nuppajjittha. </div>
</div>
<div class="q" id="p_33Y2_580"> <div class="p">
<span class="pN">580</span>«  Yassa vā pana yattha vedanākkhandho nuppajjittha tassa tattha rūpakkhandho nuppajjatīti? </div>
</div>
<div class="q" id="p_33Y2_581"> <div class="p">
<span class="pN">581</span>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha vedanākkhandho nuppajjittha, no ca tesaṃ tattha rūpakkhandho nuppajjati. Suddhāvāse parinibbantānaṃ asaññasattā cavantānaṃ tesaṃ tattha vedanākkhandho ca nuppajjittha rūpakkhandho ca nuppajjati. </div>
</div>
<div class="q" id="p_33Y2_582"> <div class="divNumber">79.</div> <div class="p">
<span class="pN">582</span>»  Yassa yattha vedanākkhandho nuppajjati tassa tattha saññākkhandho nuppajjitthāti? </div>
</div>
<div class="q" id="p_33Y2_583"> <div class="p">
<span class="pN">583</span>Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho nuppajjittha. Suddhāvāse parinibbantānaṃ asaññasattānaṃ tesaṃ tattha vedanākkhandho ca nuppajjati saññākkhandho ca nuppajjittha. </div>
</div>
<div class="q" id="p_33Y2_584"> <div class="p">
<span class="pN">584</span>«  Yassa vā pana yattha saññākkhandho nuppajjittha tassa tattha vedanākkhandho nuppajjatīti? </div>
</div>
<div class="q" id="p_33Y2_585"> <div class="p">
<span class="pN">585</span>Suddhāvāsaṃ upapajjantānaṃ tesaṃ tattha saññākkhandho nuppajjittha, no ca tesaṃ tattha vedanākkhandho nuppajjati. Suddhāvāse parinibbantānaṃ asaññasattānaṃ tesaṃ tattha saññākkhandho ca nuppajjittha vedanākkhandho ca nuppajjati. </div>
</div>
</div>
