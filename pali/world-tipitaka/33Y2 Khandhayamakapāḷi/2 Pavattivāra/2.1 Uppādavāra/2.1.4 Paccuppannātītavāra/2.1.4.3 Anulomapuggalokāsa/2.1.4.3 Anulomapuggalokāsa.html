<div>
<div class="b">
<a href="/">Home</a> » <a href="/tipitaka/33Y2">33Y2 Khandhayamakapāḷi</a> » <a href="/tipitaka/33Y2/2">2 Pavattivāra</a> » <a href="/tipitaka/33Y2/2/2.1">2.1 Uppādavāra</a> » <a href="/tipitaka/33Y2/2/2.1/2.1.4">2.1.4 Paccuppannātītavāra</a>
</div>
<div class="i">2.1.4.3 Anulomapuggalokāsa</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannātītavāra</div>
<div class="h">Anulomapuggalokāsa</div>
<div class="q" id="p_33Y2_562"> <div class="divNumber">72.</div> <div class="p">
<span class="pN">562</span>»  Yassa yattha rūpakkhandho uppajjati tassa tattha vedanākkhandho uppajjitthāti? </div>
</div>
<div class="q" id="p_33Y2_563"> <div class="p">
<span class="pN">563</span>Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho uppajjittha. Itaresaṃ pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca uppajjittha. </div>
</div>
<div class="q" id="p_33Y2_564"> <div class="p">
<span class="pN">564</span>«  Yassa vā pana yattha vedanākkhandho uppajjittha tassa tattha rūpakkhandho uppajjatīti? </div>
</div>
<div class="q" id="p_33Y2_565"> <div class="p">
<span class="pN">565</span>Pañcavokārā cavantānaṃ arūpānaṃ tesaṃ tattha vedanākkhandho uppajjittha, no ca tesaṃ tattha rūpakkhandho uppajjati. Pañcavokāraṃ upapajjantānaṃ tesaṃ tattha vedanākkhandho ca uppajjittha rūpakkhandho ca uppajjati. </div>
</div>
<div class="q" id="p_33Y2_566"> <div class="divNumber">73.</div> <div class="p">
<span class="pN">566</span>»  Yassa yattha vedanākkhandho uppajjati tassa tattha saññākkhandho uppajjitthāti? </div>
</div>
<div class="q" id="p_33Y2_567"> <div class="p">
<span class="pN">567</span>Suddhāvāsaṃ upapajjantānaṃ tesaṃ tattha vedanākkhandho uppajjati, no ca tesaṃ tattha saññākkhandho uppajjittha. Itaresaṃ catuvokāraṃ pañcavokāraṃ upapajjantānaṃ tesaṃ tattha vedanākkhandho ca uppajjati saññākkhandho ca uppajjittha. </div>
</div>
<div class="q" id="p_33Y2_568"> <div class="p">
<span class="pN">568</span>«  Yassa vā pana yattha saññākkhandho uppajjittha tassa tattha vedanākkhandho uppajjatīti? </div>
</div>
<div class="q" id="p_33Y2_569"> <div class="p">
<span class="pN">569</span>Catuvokārā pañcavokārā cavantānaṃ tesaṃ tattha saññākkhandho uppajjittha, no ca tesaṃ tattha vedanākkhandho uppajjati. Catuvokāraṃ pañcavokāraṃ upapajjantānaṃ tesaṃ tattha saññākkhandho ca uppajjittha vedanākkhandho ca uppajjati. </div>
</div>
</div>
