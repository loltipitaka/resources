<div>
<div class="b">
<a href="/">Home</a> » <a href="/tipitaka/33Y2">33Y2 Khandhayamakapāḷi</a> » <a href="/tipitaka/33Y2/3">3 Pariññāvāra</a>
</div>
<div class="i">3.6 Atītānāgatavāra</div>
<div class="h">Pariññāvāra</div>
<div class="h">Atītānāgatavāra</div>
<div class="q" id="p_33Y2_987"> <div class="divNumber">211.</div> <div class="p">
<span class="pN">987</span>»  Yo rūpakkhandhaṃ parijānittha so vedanākkhandhaṃ parijānissatīti? No. </div>
</div>
<div class="q" id="p_33Y2_988"> <div class="p">
<span class="pN">988</span>«  Yo vā pana vedanākkhandhaṃ parijānissati so rūpakkhandhaṃ parijānitthāti? No. </div>
</div>
<div class="q" id="p_33Y2_989"> <div class="p">
<span class="pN">989</span>»  Yo rūpakkhandhaṃ na parijānittha so vedanākkhandhaṃ na parijānissatīti? </div>
</div>
<div class="q" id="p_33Y2_990"> <div class="p">
<span class="pN">990</span>Ye maggaṃ paṭilabhissanti te rūpakkhandhaṃ na parijānittha, no ca vedanākkhandhaṃ na parijānissanti. Aggamaggasamaṅgī ye ca puthujjanā maggaṃ na paṭilabhissanti te rūpakkhandhañca na parijānittha vedanākkhandhañca na parijānissanti. </div>
</div>
<div class="q" id="p_33Y2_991"> <div class="p">
<span class="pN">991</span>«  Yo vā pana vedanākkhandhaṃ na parijānissati so rūpakkhandhaṃ na parijānitthāti? </div>
</div>
<div class="q" id="p_33Y2_992"> <div class="p">
<span class="pN">992</span>Arahā vedanākkhandhaṃ na parijānissati, no ca rūpakkhandhaṃ na parijānittha. Aggamaggasamaṅgī ye ca puthujjanā maggaṃ na paṭilabhissanti te vedanākkhandhañca na parijānissanti rūpakkhandhañca na parijānittha. </div>
</div>
<div class="ENDH3" id="p_33Y2_993">
<span class="pN">993</span>Pariññāvāro.</div>
<div class="ENDBOOK" id="p_33Y2_994">
<span class="pN">994</span>Khandhayamakapāḷi niṭṭhitā.</div>
</div>
