<div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/21">21 Pañcavagga</a>
</div>
<div class="i">21.4 Apaññattepaññattavagga</div>
<div class="h">Pañcavagga</div>
<div class="h">Apaññattepaññattavagga</div>
<div class="q" id="p_5V_2423"> <div class="divNumber">500.</div> <div class="p">
<span class="pN">2423</span>…pe…  Apaññatte paññattaṃ, paññatte anupaññattaṃ…pe…  sammukhāvinayo paññatto…pe…  sativinayo paññatto…pe…  amūḷhavinayo paññatto…pe…  paṭiññātakaraṇaṃ paññattaṃ…pe…  yebhuyyasikā paññattā…pe…  tassapāpiyasikā paññattā…pe…  tiṇavatthārako paññatto saṃghasuṭṭhutāya, saṃghaphāsutāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2424"> <div class="p">
<span class="pN">2424</span>Dve atthavase paṭicca tathāgatena sāvakānaṃ tiṇavatthārako paññatto. Dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2425"> <div class="p">
<span class="pN">2425</span>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2426"> <div class="p">
<span class="pN">2426</span>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ verānaṃ saṃvarāya, samparāyikānaṃ verānaṃ paṭighātāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2427"> <div class="p">
<span class="pN">2427</span>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ vajjānaṃ saṃvarāya, samparāyikānaṃ vajjānaṃ paṭighātāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2428"> <div class="p">
<span class="pN">2428</span>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ bhayānaṃ saṃvarāya, samparāyikānaṃ bhayānaṃ paṭighātāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2429"> <div class="p">
<span class="pN">2429</span>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ akusalānaṃ dhammānaṃ saṃvarāya, samparāyikānaṃ akusalānaṃ dhammānaṃ paṭighātāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2430"> <div class="p">
<span class="pN">2430</span>Dve atthavase paṭicca tathāgatena sāvakānaṃ tiṇavatthārako paññatto. Gihīnaṃ anukampāya, pāpicchānaṃ pakkhupacchedāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2431"> <div class="p">
<span class="pN">2431</span>Dve atthavase paṭicca tathāgatena sāvakānaṃ tiṇavatthārako paññatto. Appasannānaṃ pasādāya, pasannānaṃ bhiyyobhāvāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="q" id="p_5V_2432"> <div class="p">
<span class="pN">2432</span>Dve atthavase paṭicca tathāgatena sāvakānaṃ tiṇavatthārako paññatto. Saddhammaṭṭhitiyā, vinayānuggahāya—  ime dve atthavase paṭicca tathāgatena sāvakānaṃ tiṇavatthārako paññatto. </div>
</div>
<div class="CENTER" id="p_5V_2433">
<span class="pN">2433</span>Apaññatte paññattavaggo niṭṭhito catuttho.</div>
</div>
