<div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/2">2 Bhikkhunivibhaṅga</a> » <a href="/tipitaka/5V/2/2.1">2.1 Paṭhamabhāga</a> » <a href="/tipitaka/5V/2/2.1/2.1.2">2.1.2 Katāpattivāra</a> » <a href="/tipitaka/5V/2/2.1/2.1.2/2.1.2.4">2.1.2.4 Pācittiyakaṇḍa</a>
</div>
<div class="i">2.1.2.4.7 Gabbhinivagga</div>
<div class="h">Bhikkhunivibhaṅga</div>
<div class="h">Paṭhamabhāga</div>
<div class="h">Katāpattivāra</div>
<div class="h">Pācittiyakaṇḍa</div>
<div class="h">Gabbhinivagga</div>
<div class="q" id="p_5V_943"> <div class="divNumber">237.</div> <div class="p">
<span class="pN">943</span>Gabbhiniṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (1) </div>
</div>
<div class="q" id="p_5V_944"> <div class="p">
<span class="pN">944</span>Pāyantiṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (2) </div>
</div>
<div class="q" id="p_5V_945"> <div class="p">
<span class="pN">945</span>Dve vassāni chasu dhammesu asikkhitasikkhaṃ sikkhamānaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (3) </div>
</div>
<div class="q" id="p_5V_946"> <div class="p">
<span class="pN">946</span>Dve vassāni chasu dhammesu sikkhitasikkhaṃ sikkhamānaṃ saṃghena asammataṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (4) </div>
</div>
<div class="q" id="p_5V_947"> <div class="p">
<span class="pN">947</span>Ūnadvādasavassaṃ gihigataṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (5) </div>
</div>
<div class="q" id="p_5V_948"> <div class="p">
<span class="pN">948</span>Paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (6) </div>
</div>
<div class="q" id="p_5V_949"> <div class="p">
<span class="pN">949</span>Paripuṇṇadvādasavassaṃ gihigataṃ dve vassāni chasu dhammesu sikkhitasikkhaṃ saṃghena asammataṃ vuṭṭhāpentī dve āpattiyo āpajjati. Vuṭṭhāpeti, payoge dukkaṭaṃ; vuṭṭhāpite, āpatti pācittiyassa. (7) </div>
</div>
<div class="q" id="p_5V_950"> <div class="p">
<span class="pN">950</span>Sahajīviniṃ vuṭṭhāpetvā dve vassāni neva anuggaṇhantī nānuggaṇhāpentī ekaṃ āpattiṃ āpajjati. Pācittiyaṃ. (8) </div>
</div>
<div class="q" id="p_5V_951"> <div class="p">
<span class="pN">951</span>Vuṭṭhāpitaṃ pavattiniṃ dve vassāni nānubandhantī ekaṃ āpattiṃ āpajjati. Pācittiyaṃ. (9) </div>
</div>
<div class="q" id="p_5V_952"> <div class="p">
<span class="pN">952</span>Sahajīviniṃ vuṭṭhāpetvā neva vūpakāsentī na vūpakāsāpentī ekaṃ āpattiṃ āpajjati. Pācittiyaṃ. (10) </div>
</div>
<div class="CENTER" id="p_5V_953">
<span class="pN">953</span>Gabbhinivaggo sattamo.</div>
</div>
