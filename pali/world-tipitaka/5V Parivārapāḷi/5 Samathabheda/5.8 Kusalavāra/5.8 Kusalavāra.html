<div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/5">5 Samathabheda</a>
</div>
<div class="i">5.8 Kusalavāra</div>
<div class="h">Samathabheda</div>
<div class="h">Kusalavāra</div>
<div class="q" id="p_5V_1297"> <div class="divNumber">303.</div> <div class="p">
<span class="pN">1297</span>Sammukhāvinayo kusalo akusalo abyākato? Yebhuyyasikā kusalā akusalā abyākatā? Sativinayo kusalo akusalo abyākato? Amūḷhavinayo kusalo akusalo abyākato? Paṭiññātakaraṇaṃ kusalaṃ akusalaṃ abyākataṃ? Tassapāpiyasikā kusalā akusalā abyākatā? Tiṇavatthārako kusalo akusalo abyākato? </div>
</div>
<div class="q" id="p_5V_1298"> <div class="p">
<span class="pN">1298</span>Sammukhāvinayo siyā kusalo, siyā abyākato. Natthi sammukhāvinayo akusalo. (1) </div>
</div>
<div class="q" id="p_5V_1299"> <div class="p">
<span class="pN">1299</span>Yebhuyyasikā siyā kusalā, siyā akusalā, siyā abyākatā. (2) </div>
</div>
<div class="q" id="p_5V_1300"> <div class="p">
<span class="pN">1300</span>Sativinayo siyā kusalo, siyā akusalo, siyā abyākato. (3) </div>
</div>
<div class="q" id="p_5V_1301"> <div class="p">
<span class="pN">1301</span>Amūḷhavinayo siyā kusalo, siyā akusalo, siyā abyākato. (4) </div>
</div>
<div class="q" id="p_5V_1302"> <div class="p">
<span class="pN">1302</span>Paṭiññātakaraṇaṃ siyā kusalaṃ, siyā akusalaṃ, siyā abyākataṃ. (5) </div>
</div>
<div class="q" id="p_5V_1303"> <div class="p">
<span class="pN">1303</span>Tassapāpiyasikā siyā kusalā, siyā akusalā siyā abyākatā. (6) </div>
</div>
<div class="q" id="p_5V_1304"> <div class="p">
<span class="pN">1304</span>Tiṇavatthārako siyā kusalo, siyā akusalo, siyā abyākato. (7) </div>
</div>
<div class="q" id="p_5V_1305"> <div class="p">
<span class="pN">1305</span>Vivādādhikaraṇaṃ kusalaṃ akusalaṃ abyākataṃ. Anuvādādhikaraṇaṃ kusalaṃ akusalaṃ abyākataṃ. Āpattādhikaraṇaṃ kusalaṃ akusalaṃ abyākataṃ. Kiccādhikaraṇaṃ kusalaṃ akusalaṃ abyākataṃ. </div>
</div>
<div class="q" id="p_5V_1306"> <div class="p">
<span class="pN">1306</span>Vivādādhikaraṇaṃ siyā kusalaṃ, siyā akusalaṃ, siyā abyākataṃ. (1) </div>
</div>
<div class="q" id="p_5V_1307"> <div class="p">
<span class="pN">1307</span>Anuvādādhikaraṇaṃ siyā kusalaṃ, siyā akusalaṃ, siyā abyākataṃ. (2) </div>
</div>
<div class="q" id="p_5V_1308"> <div class="p">
<span class="pN">1308</span>Āpattādhikaraṇaṃ siyā akusalaṃ, siyā abyākataṃ. Natthi āpattādhikaraṇaṃ kusalaṃ. (3) </div>
</div>
<div class="q" id="p_5V_1309"> <div class="p">
<span class="pN">1309</span>Kiccādhikaraṇaṃ siyā kusalaṃ, siyā akusalaṃ, siyā abyākataṃ. (4) </div>
</div>
<div class="CENTER" id="p_5V_1310">
<span class="pN">1310</span>Kusalavāro niṭṭhito terasamo.</div>
</div>
