<div>
<div class="b">
<a href="/">Home</a> » <a href="/tipitaka/5V">5V Parivārapāḷi</a> » <a href="/tipitaka/5V/1">1 Bhikkhuvibhaṅga</a> » <a href="/tipitaka/5V/1/1.1">1.1 Paṭhamabhāga</a> » <a href="/tipitaka/5V/1/1.1/1.1.2">1.1.2 Katāpattivāra</a> » <a href="/tipitaka/5V/1/1.1/1.1.2/1.1.2.7">1.1.2.7 Sekhiyakaṇḍa</a>
</div>
<div class="i">1.1.2.7.1 Parimaṇḍalavagga</div>
<div class="h">Bhikkhuvibhaṅga</div>
<div class="h">Paṭhamabhāga</div>
<div class="h">Katāpattivāra</div>
<div class="h">Sekhiyakaṇḍa</div>
<div class="h">Parimaṇḍalavagga</div>
<div class="q" id="p_5V_491"> <div class="divNumber">175.</div> <div class="p">
<span class="pN">491</span>Anādariyaṃ paṭicca purato vā pacchato vā olambento nivāsento kati āpattiyo āpajjati? Anādariyaṃ paṭicca purato vā pacchato vā olambento nivāsento ekaṃ āpattiṃ āpajjati. Dukkaṭaṃ—  anādariyaṃ paṭicca purato vā pacchato vā olambento nivāsento imaṃ ekaṃ āpattiṃ āpajjati. (1) </div>
</div>
<div class="q" id="p_5V_492"> <div class="p">
<span class="pN">492</span>Anādariyaṃ paṭicca purato vā pacchato vā olambento pārupanto ekaṃ āpattiṃ āpajjati. Dukkaṭaṃ. (2) </div>
</div>
<div class="q" id="p_5V_493"> <div class="p">
<span class="pN">493</span>Anādariyaṃ paṭicca kāyaṃ vivaritvā antaraghare gacchanto ekaṃ āpattiṃ āpajjati. Dukkaṭaṃ. (3) </div>
</div>
<div class="q" id="p_5V_494"> <div class="p">
<span class="pN">494</span>Anādariyaṃ paṭicca kāyaṃ vivaritvā antaraghare nisīdanto ekaṃ āpattiṃ āpajjati. Dukkaṭaṃ. (4) </div>
</div>
<div class="q" id="p_5V_495"> <div class="p">
<span class="pN">495</span>Anādariyaṃ paṭicca hatthaṃ vā pādaṃ vā kīḷāpento antaraghare gacchanto ekaṃ āpattiṃ āpajjati. Dukkaṭaṃ. (5) </div>
</div>
<div class="q" id="p_5V_496"> <div class="p">
<span class="pN">496</span>Anādariyaṃ paṭicca hatthaṃ vā pādaṃ vā kīḷāpento antaraghare nisīdanto ekaṃ āpattiṃ āpajjati. Dukkaṭaṃ. (6) </div>
</div>
<div class="q" id="p_5V_497"> <div class="p">
<span class="pN">497</span>Anādariyaṃ paṭicca tahaṃ tahaṃ olokento antaraghare gacchanto ekaṃ āpattiṃ āpajjati. Dukkaṭaṃ. (7) </div>
</div>
<div class="q" id="p_5V_498"> <div class="p">
<span class="pN">498</span>Anādariyaṃ paṭicca tahaṃ tahaṃ olokento antaraghare nisīdanto ekaṃ āpattiṃ āpajjati. Dukkaṭaṃ. (8) </div>
</div>
<div class="q" id="p_5V_499"> <div class="p">
<span class="pN">499</span>Anādariyaṃ paṭicca ukkhittakāya antaraghare gacchanto ekaṃ āpattiṃ āpajjati. Dukkaṭaṃ. (9) </div>
</div>
<div class="q" id="p_5V_500"> <div class="p">
<span class="pN">500</span>Anādariyaṃ paṭicca ukkhittakāya antaraghare nisīdanto ekaṃ āpattiṃ āpajjati. Dukkaṭaṃ. (10) </div>
</div>
<div class="CENTER" id="p_5V_501">
<span class="pN">501</span>Parimaṇḍalavaggo paṭhamo.</div>
</div>
