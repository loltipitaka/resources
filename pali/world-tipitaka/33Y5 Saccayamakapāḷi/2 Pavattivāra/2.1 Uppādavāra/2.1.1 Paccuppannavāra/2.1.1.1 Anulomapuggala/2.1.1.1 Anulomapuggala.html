<div>
<div class="b">
<a href="/">Home</a> » <a href="/tipitaka/33Y5">33Y5 Saccayamakapāḷi</a> » <a href="/tipitaka/33Y5/2">2 Pavattivāra</a> » <a href="/tipitaka/33Y5/2/2.1">2.1 Uppādavāra</a> » <a href="/tipitaka/33Y5/2/2.1/2.1.1">2.1.1 Paccuppannavāra</a>
</div>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y5_220"> <div class="divNumber">27.</div> <div class="p">
<span class="pN">220</span>»  Yassa dukkhasaccaṃ uppajjati tassa samudayasaccaṃ uppajjatīti? </div>
</div>
<div class="q" id="p_33Y5_221"> <div class="p">
<span class="pN">221</span>Sabbesaṃ upapajjantānaṃ pavatte taṇhāvippayuttacittassa uppādakkhaṇe tesaṃ dukkhasaccaṃ uppajjati, no ca tesaṃ samudayasaccaṃ uppajjati. Taṇhāya uppādakkhaṇe tesaṃ dukkhasaccañca uppajjati samudayasaccañca uppajjati. </div>
</div>
<div class="q" id="p_33Y5_222"> <div class="p">
<span class="pN">222</span>«  Yassa vā pana samudayasaccaṃ uppajjati tassa dukkhasaccaṃ uppajjatīti? Āmantā. </div>
</div>
<div class="q" id="p_33Y5_223"> <div class="p">
<span class="pN">223</span>»  Yassa dukkhasaccaṃ uppajjati tassa maggasaccaṃ uppajjatīti? </div>
</div>
<div class="q" id="p_33Y5_224"> <div class="p">
<span class="pN">224</span>Sabbesaṃ upapajjantānaṃ pavatte maggavippayuttacittassa uppādakkhaṇe tesaṃ dukkhasaccaṃ uppajjati, no ca tesaṃ maggasaccaṃ uppajjati. Pañcavokāre maggassa uppādakkhaṇe tesaṃ dukkhasaccañca uppajjati maggasaccañca uppajjati. </div>
</div>
<div class="q" id="p_33Y5_225"> <div class="p">
<span class="pN">225</span>«  Yassa vā pana maggasaccaṃ uppajjati tassa dukkhasaccaṃ uppajjatīti? </div>
</div>
<div class="q" id="p_33Y5_226"> <div class="p">
<span class="pN">226</span>Arūpe maggassa uppādakkhaṇe tesaṃ maggasaccaṃ uppajjati, no ca tesaṃ dukkhasaccaṃ uppajjati. Pañcavokāre maggassa uppādakkhaṇe tesaṃ maggasaccañca uppajjati dukkhasaccañca uppajjati. </div>
</div>
<div class="q" id="p_33Y5_227"> <div class="divNumber">28.</div> <div class="p">
<span class="pN">227</span>»  Yassa samudayasaccaṃ uppajjati tassa maggasaccaṃ uppajjatīti? No. </div>
</div>
<div class="q" id="p_33Y5_228"> <div class="p">
<span class="pN">228</span>«  Yassa vā pana maggasaccaṃ uppajjati tassa samudayasaccaṃ uppajjatīti? No. </div>
</div>
</div>
