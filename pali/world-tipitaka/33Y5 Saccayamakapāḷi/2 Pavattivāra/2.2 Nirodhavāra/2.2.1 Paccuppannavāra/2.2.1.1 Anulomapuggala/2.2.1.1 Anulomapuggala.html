<div>
<div class="b">
<a href="/">Home</a> » <a href="/tipitaka/33Y5">33Y5 Saccayamakapāḷi</a> » <a href="/tipitaka/33Y5/2">2 Pavattivāra</a> » <a href="/tipitaka/33Y5/2/2.2">2.2 Nirodhavāra</a> » <a href="/tipitaka/33Y5/2/2.2/2.2.1">2.2.1 Paccuppannavāra</a>
</div>
<div class="i">2.2.1.1 Anulomapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y5_481"> <div class="divNumber">88.</div> <div class="p">
<span class="pN">481</span>»  Yassa dukkhasaccaṃ nirujjhati tassa samudayasaccaṃ nirujjhatīti? </div>
</div>
<div class="q" id="p_33Y5_482"> <div class="p">
<span class="pN">482</span>Sabbesaṃ cavantānaṃ pavatte taṇhāvippayuttacittassa bhaṅgakkhaṇe tesaṃ dukkhasaccaṃ nirujjhati, no ca tesaṃ samudayasaccaṃ nirujjhati. Taṇhāya bhaṅgakkhaṇe tesaṃ dukkhasaccañca nirujjhati samudayasaccañca nirujjhati. </div>
</div>
<div class="q" id="p_33Y5_483"> <div class="p">
<span class="pN">483</span>«  Yassa vā pana samudayasaccaṃ nirujjhati tassa dukkhasaccaṃ nirujjhatīti? Āmantā. </div>
</div>
<div class="q" id="p_33Y5_484"> <div class="p">
<span class="pN">484</span>»  Yassa dukkhasaccaṃ nirujjhati tassa maggasaccaṃ nirujjhatīti? </div>
</div>
<div class="q" id="p_33Y5_485"> <div class="p">
<span class="pN">485</span>Sabbesaṃ cavantānaṃ pavatte maggavippayuttacittassa bhaṅgakkhaṇe tesaṃ dukkhasaccaṃ nirujjhati, no ca tesaṃ maggasaccaṃ nirujjhati. Pañcavokāre maggassa bhaṅgakkhaṇe tesaṃ dukkhasaccañca nirujjhati maggasaccañca nirujjhati. </div>
</div>
<div class="q" id="p_33Y5_486"> <div class="p">
<span class="pN">486</span>«  Yassa vā pana maggasaccaṃ nirujjhati tassa dukkhasaccaṃ nirujjhatīti? </div>
</div>
<div class="q" id="p_33Y5_487"> <div class="p">
<span class="pN">487</span>Arūpe maggassa bhaṅgakkhaṇe tesaṃ maggasaccaṃ nirujjhati, no ca tesaṃ dukkhasaccaṃ nirujjhati. Pañcavokāre maggassa bhaṅgakkhaṇe tesaṃ maggasaccañca nirujjhati dukkhasaccañca nirujjhati. </div>
</div>
<div class="q" id="p_33Y5_488"> <div class="divNumber">89.</div> <div class="p">
<span class="pN">488</span>»  Yassa samudayasaccaṃ nirujjhati tassa maggasaccaṃ nirujjhatīti? No. </div>
</div>
<div class="q" id="p_33Y5_489"> <div class="p">
<span class="pN">489</span>«  Yassa vā pana maggasaccaṃ nirujjhati tassa samudayasaccaṃ nirujjhatīti? No. </div>
</div>
</div>
