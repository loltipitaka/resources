<div>
<div class="b">
<a href="/">Home</a> » <a href="/tipitaka/33Y4">33Y4 Dhātuyamakapāḷi</a> » <a href="/tipitaka/33Y4/2">2 Pavattivāra</a> » <a href="/tipitaka/33Y4/2/2.1">2.1 Uppādavāra</a> » <a href="/tipitaka/33Y4/2/2.1/2.1.1">2.1.1 Paccuppannavāra</a>
</div>
<div class="i">2.1.1.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y4_225"> <div class="divNumber">18.</div> <div class="p">
<span class="pN">225</span>»  Yassa cakkhudhātu uppajjati tassa sotadhātu uppajjatīti? </div>
</div>
<div class="q" id="p_33Y4_226"> <div class="p">
<span class="pN">226</span>Sacakkhukānaṃ asotakānaṃ upapajjantānaṃ tesaṃ cakkhudhātu uppajjati, no ca tesaṃ sotadhātu uppajjati. Sacakkhukānaṃ sasotakānaṃ upapajjantānaṃ tesaṃ cakkhudhātu ca uppajjati sotadhātu ca uppajjati. </div>
</div>
<div class="q" id="p_33Y4_227"> <div class="p">
<span class="pN">227</span>«  Yassa vā pana sotadhātu uppajjati tassa cakkhudhātu uppajjatīti? </div>
</div>
<div class="q" id="p_33Y4_228"> <div class="p">
<span class="pN">228</span>Sasotakānaṃ acakkhukānaṃ upapajjantānaṃ tesaṃ sotadhātu uppajjati, no ca tesaṃ cakkhudhātu uppajjati. Sasotakānaṃ sacakkhukānaṃ upapajjantānaṃ tesaṃ sotadhātu ca uppajjati cakkhudhātu ca uppajjati. </div>
</div>
<div class="q" id="p_33Y4_229"> <div class="p">
<span class="pN">229</span>»  Yassa cakkhudhātu uppajjati tassa ghānadhātu uppajjatīti? </div>
</div>
<div class="q" id="p_33Y4_230"> <div class="p">
<span class="pN">230</span>Sacakkhukānaṃ aghānakānaṃ upapajjantānaṃ tesaṃ cakkhudhātu uppajjati, no ca tesaṃ ghānadhātu uppajjati. Sacakkhukānaṃ saghānakānaṃ upapajjantānaṃ tesaṃ cakkhudhātu ca uppajjati ghānadhātu ca uppajjati. </div>
</div>
<div class="q" id="p_33Y4_231"> <div class="p">
<span class="pN">231</span>«  Yassa vā pana ghānadhātu uppajjati tassa cakkhudhātu uppajjatīti? </div>
</div>
<div class="q" id="p_33Y4_232"> <div class="p">
<span class="pN">232</span>Saghānakānaṃ acakkhukānaṃ upapajjantānaṃ tesaṃ ghānadhātu uppajjati, no ca tesaṃ cakkhudhātu uppajjati. Saghānakānaṃ sacakkhukānaṃ upapajjantānaṃ tesaṃ ghānadhātu ca uppajjati cakkhudhātu ca uppajjati. </div>
</div>
<div class="q" id="p_33Y4_233"> <div class="p">
<span class="pN">233</span>»  Yassa cakkhudhātu uppajjati tassa rūpadhātu uppajjatīti? Āmantā. </div>
</div>
<div class="q" id="p_33Y4_234"> <div class="p">
<span class="pN">234</span>«  Yassa vā pana rūpadhātu uppajjati tassa cakkhudhātu uppajjatīti? </div>
</div>
<div class="q" id="p_33Y4_235"> <div class="p">
<span class="pN">235</span>Sarūpakānaṃ acakkhukānaṃ upapajjantānaṃ tesaṃ rūpadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ rūpadhātu ca uppajjati cakkhudhātu ca uppajjati. </div>
</div>
<div class="q" id="p_33Y4_236"> <div class="p">
<span class="pN">236</span>»  Yassa cakkhudhātu uppajjati tassa manoviññāṇadhātu uppajjatīti? Āmantā. </div>
</div>
<div class="q" id="p_33Y4_237"> <div class="p">
<span class="pN">237</span>«  Yassa vā pana manoviññāṇadhātu uppajjati tassa cakkhudhātu uppajjatīti? </div>
</div>
<div class="q" id="p_33Y4_238"> <div class="p">
<span class="pN">238</span>Sacittakānaṃ acakkhukānaṃ upapajjantānaṃ tesaṃ manoviññāṇadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ manoviññāṇadhātu ca uppajjati cakkhudhātu ca uppajjati. </div>
</div>
<div class="q" id="p_33Y4_239"> <div class="p">
<span class="pN">239</span>»  Yassa cakkhudhātu uppajjati tassa dhammadhātu uppajjatīti? Āmantā. </div>
</div>
<div class="q" id="p_33Y4_240"> <div class="p">
<span class="pN">240</span>«  Yassa vā pana dhammadhātu uppajjati tassa cakkhudhātu uppajjatīti? </div>
</div>
<div class="q" id="p_33Y4_241"> <div class="p">
<span class="pN">241</span>Acakkhukānaṃ upapajjantānaṃ tesaṃ dhammadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ dhammadhātu ca uppajjati cakkhudhātu ca uppajjati. </div>
</div>
<div class="q" id="p_33Y4_242"> <div class="p">
<span class="pN">242</span>(Yathā āyatanayamakaṃ vibhattaṃ evaṃ dhātuyamakampi vibhajitabbaṃ, sadisaṃ kātabbaṃ.) </div>
</div>
</div>
