<div>
<div class="b">
<a href="/">Home</a> » <a href="/tipitaka/39P3">39P3 Dhammānuloma (1), Dukatikapaṭṭhānapāḷi (3)</a> » <a href="/tipitaka/39P3/1">1 Hetuduka, Tika</a> » <a href="/tipitaka/39P3/1/1.2">1.2 Hetuduka, Vedanāttika</a> » <a href="/tipitaka/39P3/1/1.2/1.2.1">1.2.1 Sukhāyavedanāyasampayuttapada</a> » <a href="/tipitaka/39P3/1/1.2/1.2.1/1.2.1.1--6">1.2.1.1--6 Paṭiccādivāra</a> » <a href="/tipitaka/39P3/1/1.2/1.2.1/1.2.1.1--6/Paccayacatukka"> Paccayacatukka</a>
</div>
<div class="i"> Hetu</div>
<div class="h">Hetuduka, Tika</div>
<div class="h">Hetuduka, Vedanāttika</div>
<div class="h">Sukhāyavedanāyasampayuttapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_39P3_114"> <div class="divNumber">67.</div> <div class="p">
<span class="pN">114</span>Hetuṃ sukhāya vedanāya sampayuttaṃ dhammaṃ paṭicca hetu sukhāya vedanāya sampayutto dhammo uppajjati hetupaccayā. Hetuṃ sukhāya vedanāya sampayuttaṃ dhammaṃ paṭicca nahetu sukhāya vedanāya sampayutto dhammo uppajjati hetupaccayā. Hetuṃ sukhāya vedanāya sampayuttaṃ dhammaṃ paṭicca hetu sukhāya vedanāya sampayutto ca nahetu sukhāya vedanāya sampayutto ca dhammā uppajjanti hetupaccayā. (3) </div>
</div>
<div class="q" id="p_39P3_115"> <div class="divNumber">68.</div> <div class="p">
<span class="pN">115</span>Nahetuṃ sukhāya vedanāya sampayuttaṃ dhammaṃ paṭicca nahetu sukhāya vedanāya sampayutto dhammo uppajjati hetupaccayā. Nahetuṃ sukhāya vedanāya sampayuttaṃ dhammaṃ paṭicca hetu sukhāya vedanāya sampayutto dhammo uppajjati hetupaccayā. Nahetuṃ sukhāya vedanāya sampayuttaṃ dhammaṃ paṭicca hetu sukhāya vedanāya sampayutto ca nahetu sukhāya vedanāya sampayutto ca dhammā uppajjanti hetupaccayā. (3) </div>
</div>
<div class="q" id="p_39P3_116"> <div class="divNumber">69.</div> <div class="p">
<span class="pN">116</span>Hetuṃ sukhāya vedanāya sampayuttañca nahetuṃ sukhāya vedanāya sampayuttañca dhammaṃ paṭicca hetu sukhāya vedanāya sampayutto dhammo uppajjati hetupaccayā. Hetuṃ sukhāya vedanāya sampayuttañca nahetuṃ sukhāya vedanāya sampayuttañca dhammaṃ paṭicca nahetu sukhāya vedanāya sampayutto dhammo uppajjati hetupaccayā. Hetuṃ sukhāya vedanāya sampayuttañca nahetuṃ sukhāya vedanāya sampayuttañca dhammaṃ paṭicca hetu sukhāya vedanāya sampayutto ca nahetu sukhāya vedanāya sampayutto ca dhammā uppajjanti hetupaccayā. (3) (Saṃkhittaṃ.) </div>
</div>
<div class="q" id="p_39P3_117"> <div class="divNumber">70.</div> <div class="p">
<span class="pN">117</span>Hetuyā nava, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, purejāte nava, āsevane nava, kamme nava, vipāke nava, āhāre nava…pe…  avigate nava. (Anulomaṃ.) </div>
</div>
</div>
