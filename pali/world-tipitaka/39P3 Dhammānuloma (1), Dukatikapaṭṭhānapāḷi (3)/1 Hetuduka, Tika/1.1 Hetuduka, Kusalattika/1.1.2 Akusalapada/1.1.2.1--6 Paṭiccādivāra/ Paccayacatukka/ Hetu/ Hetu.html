<div>
<div class="b">
<a href="/">Home</a> » <a href="/tipitaka/39P3">39P3 Dhammānuloma (1), Dukatikapaṭṭhānapāḷi (3)</a> » <a href="/tipitaka/39P3/1">1 Hetuduka, Tika</a> » <a href="/tipitaka/39P3/1/1.1">1.1 Hetuduka, Kusalattika</a> » <a href="/tipitaka/39P3/1/1.1/1.1.2">1.1.2 Akusalapada</a> » <a href="/tipitaka/39P3/1/1.1/1.1.2/1.1.2.1--6">1.1.2.1--6 Paṭiccādivāra</a> » <a href="/tipitaka/39P3/1/1.1/1.1.2/1.1.2.1--6/Paccayacatukka"> Paccayacatukka</a>
</div>
<div class="i"> Hetu</div>
<div class="h">Hetuduka, Tika</div>
<div class="h">Hetuduka, Kusalattika</div>
<div class="h">Akusalapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_39P3_43"> <div class="divNumber">27.</div> <div class="p">
<span class="pN">43</span>Hetuṃ akusalaṃ dhammaṃ paṭicca hetu akusalo dhammo uppajjati hetupaccayā. Hetuṃ akusalaṃ dhammaṃ paṭicca nahetu akusalo dhammo uppajjati hetupaccayā. Hetuṃ akusalaṃ dhammaṃ paṭicca hetu akusalo ca nahetu akusalo ca dhammā uppajjanti hetupaccayā. (3) </div>
</div>
<div class="q" id="p_39P3_44"> <div class="divNumber">28.</div> <div class="p">
<span class="pN">44</span>Nahetuṃ akusalaṃ dhammaṃ paṭicca nahetu akusalo dhammo uppajjati hetupaccayā. Nahetuṃ akusalaṃ dhammaṃ paṭicca hetu akusalo dhammo uppajjati hetupaccayā. Nahetuṃ akusalaṃ dhammaṃ paṭicca hetu akusalo ca nahetu akusalo ca dhammā uppajjanti hetupaccayā. (3) </div>
</div>
<div class="q" id="p_39P3_45"> <div class="divNumber">29.</div> <div class="p">
<span class="pN">45</span>Hetuṃ akusalañca nahetuṃ akusalañca dhammaṃ paṭicca hetu akusalo dhammo uppajjati hetupaccayā. Hetuṃ akusalañca nahetuṃ akusalañca dhammaṃ paṭicca nahetu akusalo dhammo uppajjati hetupaccayā. Hetuṃ akusalañca nahetuṃ akusalañca dhammaṃ paṭicca hetu akusalo ca nahetu akusalo ca dhammā uppajjanti hetupaccayā. (3) </div>
</div>
<div class="q" id="p_39P3_46"> <div class="divNumber">30.</div> <div class="p">
<span class="pN">46</span>Hetuyā nava, ārammaṇe nava, adhipatiyā nava…pe…  kamme nava, āhāre nava…pe…  avigate nava. (Saṃkhittaṃ, anulomaṃ.) </div>
</div>
</div>
