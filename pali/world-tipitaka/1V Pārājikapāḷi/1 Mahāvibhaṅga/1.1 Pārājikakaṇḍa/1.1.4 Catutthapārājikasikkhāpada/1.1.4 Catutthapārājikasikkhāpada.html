<div>
<div class="b">
<a href="/">Home</a> » <a href="/tipitaka/1V">1V Pārājikapāḷi</a> » <a href="/tipitaka/1V/1">1 Mahāvibhaṅga</a> » <a href="/tipitaka/1V/1/1.1">1.1 Pārājikakaṇḍa</a>
</div>
<div class="i">1.1.4 Catutthapārājikasikkhāpada</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_534">
<div class="divNumber">
193.
</div>
<div class="p">
<span class="pN">534</span>Tena samayena buddho bhagavā vesāliyaṃ viharati mahāvane kūṭāgārasālāyaṃ. Tena kho pana samayena sambahulā sandiṭṭhā sambhattā bhikkhū vaggumudāya nadiyā tīre vassaṃ upagacchiṃsu. Tena kho pana samayena vajjī dubbhikkhā hoti dvīhitikā setaṭṭhikā salākāvuttā, na sukarā uñchena paggahena yāpetuṃ. Atha kho tesaṃ bhikkhūnaṃ etadahosi—  “etarahi kho vajjī dubbhikkhā dvīhitikā setaṭṭhikā salākāvuttā, na sukarā uñchena paggahena yāpetuṃ. Kena nu kho mayaṃ upāyena samaggā sammodamānā avivadamānā phāsukaṃ vassaṃ vaseyyāma, na ca piṇḍakena kilameyyāmā”ti?
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_535">
<div class="p">
<span class="pN">535</span>Ekacce evamāhaṃsu—  “handa mayaṃ, āvuso, gihīnaṃ kammantaṃ adhiṭṭhema, evaṃ te amhākaṃ dātuṃ maññissanti. Evaṃ mayaṃ samaggā sammodamānā avivadamānā phāsukaṃ vassaṃ vasissāma, na ca piṇḍakena kilamissāmā”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_536">
<div class="p">
<span class="pN">536</span>Ekacce evamāhaṃsu—  “alaṃ, āvuso, kiṃ gihīnaṃ kammantaṃ adhiṭṭhitena. Handa mayaṃ, āvuso, gihīnaṃ dūteyyaṃ harāma, evaṃ te amhākaṃ dātuṃ maññissanti. Evaṃ mayaṃ samaggā sammodamānā avivadamānā phāsukaṃ vassaṃ vasissāma, na ca piṇḍakena kilamissāmā”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_537">
<div class="p">
<span class="pN">537</span>Ekacce evamāhaṃsu—  “alaṃ, āvuso, kiṃ gihīnaṃ kammantaṃ adhiṭṭhitena. Kiṃ gihīnaṃ dūteyyaṃ haṭena. Handa mayaṃ, āvuso, gihīnaṃ aññamaññassa uttarimanussadhammassa vaṇṇaṃ bhāsissāma—  ‘asuko bhikkhu paṭhamassa jhānassa lābhī, asuko bhikkhu dutiyassa jhānassa lābhī, asuko bhikkhu tatiyassa jhānassa lābhī, asuko bhikkhu catutthassa jhānassa lābhī, asuko bhikkhu sotāpanno, asuko bhikkhu sakadāgāmī, asuko bhikkhu anāgāmī, asuko bhikkhu arahā, asuko bhikkhu tevijjo, asuko bhikkhu chaḷabhiñño’ti. Evaṃ te amhākaṃ dātuṃ maññissanti. Evaṃ mayaṃ samaggā sammodamānā avivadamānā phāsukaṃ vassaṃ vasissāma, na ca piṇḍakena kilamissāmā”ti. “Esoyeva kho, āvuso, seyyo yo amhākaṃ gihīnaṃ aññamaññassa uttarimanussadhammassa vaṇṇo bhāsito”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_538">
<div class="divNumber">
194.
</div>
<div class="p">
<span class="pN">538</span>Atha kho te bhikkhū gihīnaṃ aññamaññassa uttarimanussadhammassa vaṇṇaṃ bhāsiṃsu—  “asuko bhikkhu paṭhamassa jhānassa lābhī…pe…  asuko bhikkhu chaḷabhiñño”ti. Atha kho te manussā—  “lābhā vata no, suladdhaṃ vata no, yesaṃ no evarūpā bhikkhū vassaṃ upagatā; na vata no ito pubbe evarūpā bhikkhū vassaṃ upagatā yathayime bhikkhū sīlavanto kalyāṇadhammā”ti, te na tādisāni bhojanāni attanā paribhuñjanti mātāpitūnaṃ denti puttadārassa denti dāsakammakaraporisassa denti mittāmaccānaṃ denti ñātisālohitānaṃ denti, yādisāni bhikkhūnaṃ denti. Te na tādisāni khādanīyāni sāyanīyāni pānāni attanā khādanti sāyanti pivanti mātāpitūnaṃ denti puttadārassa denti dāsakammakaraporisassa denti mittāmaccānaṃ denti ñātisālohitānaṃ denti, yādisāni bhikkhūnaṃ denti. Atha kho te bhikkhū vaṇṇavā ahesuṃ pīṇindriyā pasannamukhavaṇṇā vippasannachavivaṇṇā.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_539">
<div class="p">
<span class="pN">539</span>Āciṇṇaṃ kho panetaṃ vassaṃvuṭṭhānaṃ bhikkhūnaṃ bhagavantaṃ dassanāya upasaṅkamituṃ. Atha kho te bhikkhū vassaṃvuṭṭhā temāsaccayena senāsanaṃ saṃsāmetvā pattacīvaraṃ ādāya yena vesālī tena pakkamiṃsu. Anupubbena yena vesālī mahāvanaṃ kūṭāgārasālā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_540">
<div class="p">
<span class="pN">540</span>Tena kho pana samayena disāsu vassaṃvuṭṭhā bhikkhū kisā honti lūkhā dubbaṇṇā uppaṇḍuppaṇḍukajātā dhamanisanthatagattā; vaggumudātīriyā pana bhikkhū vaṇṇavā honti pīṇindriyā pasannamukhavaṇṇā vippasannachavivaṇṇā. Āciṇṇaṃ kho panetaṃ buddhānaṃ bhagavantānaṃ āgantukehi bhikkhūhi saddhiṃ paṭisammodituṃ. Atha kho bhagavā vaggumudātīriye bhikkhū etadavoca—  “kacci, bhikkhave, khamanīyaṃ kacci yāpanīyaṃ kacci samaggā sammodamānā avivadamānā phāsukaṃ vassaṃ vasittha, na ca piṇḍakena kilamitthā”ti? “Khamanīyaṃ, bhagavā, yāpanīyaṃ, bhagavā. Samaggā ca mayaṃ, bhante, sammodamānā avivadamānā phāsukaṃ vassaṃ vasimhā, na ca piṇḍakena kilamimhā”ti. Jānantāpi tathāgatā pucchanti, jānantāpi na pucchanti…pe…  dvīhākārehi buddhā bhagavanto bhikkhū paṭipucchanti—  “dhammaṃ vā desessāma, sāvakānaṃ vā sikkhāpadaṃ paññapessāmā”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_541">
<div class="p">
<span class="pN">541</span>Atha kho bhagavā vaggumudātīriye bhikkhū etadavoca—  “yathā kathaṃ pana tumhe, bhikkhave, samaggā sammodamānā avivadamānā phāsukaṃ vassaṃ vasittha na ca piṇḍakena kilamitthā”ti? Atha kho te bhikkhū bhagavato etamatthaṃ ārocesuṃ. “Kacci pana vo, bhikkhave, bhūtan”ti? “Abhūtaṃ, bhagavā”ti. Vigarahi buddho bhagavā—  “ananucchavikaṃ, moghapurisā, ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tumhe, moghapurisā, udarassa kāraṇā gihīnaṃ aññamaññassa uttarimanussadhammassa vaṇṇaṃ bhāsissatha. Varaṃ tumhehi, moghapurisā, tiṇhena govikantanena kucchi parikanto, na tveva udarassa kāraṇā gihīnaṃ aññamaññassa uttarimanussadhammassa vaṇṇo bhāsito. Taṃ kissa hetu? Tatonidānañhi, moghapurisā, maraṇaṃ vā nigaccheyya maraṇamattaṃ vā dukkhaṃ, na tveva tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya. Itonidānañca kho, moghapurisā, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya. Netaṃ, moghapurisā, appasannānaṃ vā pasādāya…pe…  vigarahitvā dhammiṃ kathaṃ katvā bhikkhū āmantesi— 
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_542">
<div class="divNumber">
195.
</div>
<div class="p">
<span class="pN">542</span>“Pañcime, bhikkhave, mahācorā santo saṃvijjamānā lokasmiṃ. Katame pañca? Idha, bhikkhave, ekaccassa mahācorassa evaṃ hoti—  ‘kudāssu nāmāhaṃ satena vā sahassena vā parivuto gāmanigamarājadhānīsu āhiṇḍissāmi hananto ghātento chindanto chedāpento pacanto pācento’ti. So aparena samayena satena vā sahassena vā parivuto gāmanigamarājadhānīsu āhiṇḍati hananto ghātento chindanto chedāpento pacanto pācento. Evameva kho, bhikkhave, idhekaccassa pāpabhikkhuno evaṃ hoti—  ‘kudāssu nāmāhaṃ satena vā sahassena vā parivuto gāmanigamarājadhānīsu cārikaṃ carissāmi sakkato garukato mānito pūjito apacito gahaṭṭhānañceva pabbajitānañca, lābhī cīvarapiṇḍapātasenāsanagilānappaccayabhesajjaparikkhārānan’ti. So aparena samayena satena vā sahassena vā parivuto gāmanigamarājadhānīsu cārikaṃ carati sakkato garukato mānito pūjito apacito gahaṭṭhānañceva pabbajitānañca, lābhī cīvarapiṇḍapātasenāsanagilānappaccayabhesajjaparikkhārānaṃ. Ayaṃ, bhikkhave, paṭhamo mahācoro santo saṃvijjamāno lokasmiṃ. (1)
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_543">
<div class="p">
<span class="pN">543</span>Puna caparaṃ, bhikkhave, idhekacco pāpabhikkhu tathāgatappaveditaṃ dhammavinayaṃ pariyāpuṇitvā attano dahati. Ayaṃ, bhikkhave, dutiyo mahācoro santo saṃvijjamāno lokasmiṃ. (2)
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_544">
<div class="p">
<span class="pN">544</span>Puna caparaṃ, bhikkhave, idhekacco pāpabhikkhu suddhaṃ brahmacāriṃ parisuddhaṃ brahmacariyaṃ carantaṃ amūlakena abrahmacariyena anuddhaṃseti. Ayaṃ, bhikkhave, tatiyo mahācoro santo saṃvijjamāno lokasmiṃ. (3)
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_545">
<div class="p">
<span class="pN">545</span>Puna caparaṃ, bhikkhave, idhekacco pāpabhikkhu yāni tāni saṃghassa garubhaṇḍāni garuparikkhārāni, seyyathidaṃ—  ārāmo ārāmavatthu vihāro vihāravatthu mañco pīṭhaṃ bhisi bibbohanaṃ lohakumbhī lohabhāṇakaṃ lohavārako lohakaṭāhaṃ vāsi parasu kuṭhārī kudālo nikhādanaṃ valli veḷu muñjaṃ pabbajaṃ tiṇaṃ mattikā dārubhaṇḍaṃ mattikābhaṇḍaṃ, tehi gihiṃ saṅgaṇhāti upalāpeti. Ayaṃ, bhikkhave, catuttho mahācoro santo saṃvijjamāno lokasmiṃ. (4)
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_546">
<div class="p">
<span class="pN">546</span>Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya ayaṃ aggo mahācoro yo asantaṃ abhūtaṃ uttarimanussadhammaṃ ullapati. Taṃ kissa hetu? Theyyāya vo, bhikkhave, raṭṭhapiṇḍo bhutto”ti. (5)
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_547">
<div class="p">
<table class="singleColumn">
	<tbody>
		<tr>
			<td>
			<div class="pN">
			547
			</div>
			<div class="G">
			Aññathā santamattānaṃ,
			</div>
			</td>
		</tr>
		<tr>
			<td>
			<div class="G">
			aññathā yo pavedaye;
			</div>
			</td>
		</tr>
		<tr>
			<td>
			<div class="G">
			Nikacca kitavasseva,
			</div>
			</td>
		</tr>
		<tr>
			<td>
			<div class="G">
			bhuttaṃ theyyena tassa taṃ.
			</div>
			</td>
		</tr>
	</tbody>
</table>
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_548">
<div class="p">
<table class="singleColumn">
	<tbody>
		<tr>
			<td>
			<div class="pN">
			548
			</div>
			<div class="G">
			Kāsāvakaṇṭhā bahavo,
			</div>
			</td>
		</tr>
		<tr>
			<td>
			<div class="G">
			pāpadhammā asaññatā;
			</div>
			</td>
		</tr>
		<tr>
			<td>
			<div class="G">
			Pāpā pāpehi kammehi,
			</div>
			</td>
		</tr>
		<tr>
			<td>
			<div class="G">
			nirayaṃ te upapajjare.
			</div>
			</td>
		</tr>
	</tbody>
</table>
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_549">
<div class="p">
<table class="singleColumn">
	<tbody>
		<tr>
			<td>
			<div class="pN">
			549
			</div>
			<div class="G">
			Seyyo ayoguḷo bhutto,
			</div>
			</td>
		</tr>
		<tr>
			<td>
			<div class="G">
			tatto aggisikhūpamo;
			</div>
			</td>
		</tr>
		<tr>
			<td>
			<div class="G">
			Yañce bhuñjeyya dussīlo,
			</div>
			</td>
		</tr>
		<tr>
			<td>
			<div class="G">
			raṭṭhapiṇḍaṃ asaññatoti.
			</div>
			</td>
		</tr>
	</tbody>
</table>
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_550">
<div class="p">
<span class="pN">550</span>Atha kho bhagavā vaggumudātīriye bhikkhū anekapariyāyena vigarahitvā dubbharatāya dupposatāya…pe…  evañca pana, bhikkhave, imaṃ sikkhāpadaṃ uddiseyyātha— 
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_551">
<div class="p">
<span class="pN">551</span><span class="bold">“Yo pana bhikkhu anabhijānaṃ uttarimanussadhammaṃ attupanāyikaṃ alamariyañāṇadassanaṃ samudācareyya—  ‘iti jānāmi iti passāmī’ti, tato aparena samayena samanuggāhīyamāno vā asamanuggāhīyamāno vā āpanno visuddhāpekkho evaṃ vadeyya—  ‘ajānamevaṃ, āvuso, avacaṃ jānāmi</span>, <span class="bold">apassaṃ passāmi. Tucchaṃ musā vilapin’ti, ayampi pārājiko hoti asaṃvāso”</span>ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_552">
<div class="p">
<span class="pN">552</span>Evañcidaṃ bhagavatā bhikkhūnaṃ sikkhāpadaṃ paññattaṃ hoti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_553">
<div class="divNumber">
196.
</div>
<div class="p">
<span class="pN">553</span>Tena kho pana samayena sambahulā bhikkhū adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññino adhimānena aññaṃ byākariṃsu. Tesaṃ aparena samayena rāgāyapi cittaṃ namati dosāyapi cittaṃ namati mohāyapi cittaṃ namati. Tesaṃ kukkuccaṃ ahosi—  “bhagavatā sikkhāpadaṃ paññattaṃ. Mayañcamha adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññino, adhimānena aññaṃ byākarimhā. Kacci nu kho mayaṃ pārājikaṃ āpattiṃ āpannā”ti? Te āyasmato ānandassa etamatthaṃ ārocesuṃ. Āyasmā ānando bhagavato etamatthaṃ ārocesi. “Honti ye te, ānanda, bhikkhū adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññino adhimānena aññaṃ byākaronti. Tañca kho etaṃ abbohārikan”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_554">
<div class="p">
<span class="pN">554</span>“Evañca pana, bhikkhave, imaṃ sikkhāpadaṃ uddiseyyātha— 
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_555">
<div class="divNumber">
197.
</div>
<div class="p">
<span class="pN">555</span><span class="bold">“Yo pana bhikkhu anabhijānaṃ uttarimanussadhammaṃ attupanāyikaṃ alamariyañāṇadassanaṃ samudācareyya—  ‘iti jānāmi iti passāmī’ti, tato aparena samayena samanuggāhīyamāno vā asamanuggāhīyamāno vā āpanno visuddhāpekkho evaṃ vadeyya—  ‘ajānamevaṃ, āvuso, avacaṃ jānāmi, apassaṃ passāmi. Tucchaṃ musā vilapin’ti, aññatra adhimānā, ayampi pārājiko hoti asaṃvāso”</span>ti. (<span class="italic">4</span>:<span class="bold">4</span>)
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_556">
<div class="divNumber">
198.
</div>
<div class="p">
<span class="pN">556</span><span class="bold">Yo panā</span>ti yo yādiso…pe…  <span class="bold">bhikkhū</span>ti…pe…  ayaṃ imasmiṃ atthe adhippeto bhikkhūti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_557">
<div class="p">
<span class="pN">557</span><span class="bold">Anabhijānan</span>ti asantaṃ abhūtaṃ asaṃvijjamānaṃ ajānanto apassanto attani kusalaṃ dhammaṃ—  atthi me kusalo dhammoti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_558">
<div class="p">
<span class="pN">558</span><span class="bold">Uttarimanussadhammo</span> nāma jhānaṃ vimokkho samādhi samāpatti ñāṇadassanaṃ maggabhāvanā phalasacchikiriyā kilesappahānaṃ vinīvaraṇatā cittassa suññāgāre abhirati.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_559">
<div class="p">
<span class="pN">559</span><span class="bold">Attupanāyikan</span>ti te vā kusale dhamme attani upaneti attānaṃ vā tesu kusalesu dhammesu upaneti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_560">
<div class="p">
<span class="pN">560</span><span class="bold">Ñāṇan</span>ti tisso vijjā. <span class="bold">Dassanan</span>ti yaṃ ñāṇaṃ taṃ dassanaṃ, yaṃ dassanaṃ taṃ ñāṇaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_561">
<div class="p">
<span class="pN">561</span><span class="bold">Samudācareyyā</span>ti āroceyya itthiyā vā purisassa vā gahaṭṭhassa vā pabbajitassa vā.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_562">
<div class="p">
<span class="pN">562</span><span class="bold">Iti jānāmi iti passāmī</span>ti jānāmahaṃ ete dhamme, passāmahaṃ ete dhamme atthi ca ete dhammā mayi, ahañca etesu dhammesu sandissāmīti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_563">
<div class="p">
<span class="pN">563</span><span class="bold">Tato aparena samayenā</span>ti yasmiṃ khaṇe samudāciṇṇaṃ hoti taṃ khaṇaṃ taṃ layaṃ taṃ muhuttaṃ vītivatte.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_564">
<div class="p">
<span class="pN">564</span><span class="bold">Samanuggāhīyamāno</span>ti yaṃ vatthu paṭiññātaṃ hoti tasmiṃ vatthusmiṃ samanuggāhīyamāno—  “kinte adhigataṃ, kinti te adhigataṃ, kadā te adhigataṃ, kattha te adhigataṃ, katame te kilesā pahīnā, katamesaṃ tvaṃ dhammānaṃ lābhī”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_565">
<div class="p">
<span class="pN">565</span><span class="bold">Asamanuggāhīyamāno</span>ti na kenaci vuccamāno.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_566">
<div class="p">
<span class="pN">566</span><span class="bold">Āpanno</span>ti pāpiccho icchāpakato asantaṃ abhūtaṃ uttarimanussadhammaṃ ullapitvā pārājikaṃ āpattiṃ āpanno hoti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_567">
<div class="p">
<span class="pN">567</span><span class="bold">Visuddhāpekkho</span>ti gihī vā hotukāmo upāsako vā hotukāmo ārāmiko vā hotukāmo sāmaṇero vā hotukāmo.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_568">
<div class="p">
<span class="pN">568</span><span class="bold">Ajānamevaṃ, āvuso, avacaṃ—  jānāmi, apassaṃ passāmī</span>ti nāhaṃ ete dhamme jānāmi, nāhaṃ ete dhamme passāmi, natthi ca ete dhammā mayi, na cāhaṃ etesu dhammesu sandissāmīti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_569">
<div class="p">
<span class="pN">569</span><span class="bold">Tucchaṃ musā vilapin</span>ti tucchakaṃ mayā bhaṇitaṃ, musā mayā bhaṇitaṃ, abhūtaṃ mayā bhaṇitaṃ, ajānantena mayā bhaṇitaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_570">
<div class="p">
<span class="pN">570</span><span class="bold">Aññatra adhimānā</span>ti ṭhapetvā adhimānaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_571">
<div class="p">
<span class="pN">571</span><span class="bold">Ayampī</span>ti purime upādāya vuccati.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_572">
<div class="p">
<span class="pN">572</span><span class="bold">Pārājiko hotī</span>ti seyyathāpi nāma tālo matthakacchinno abhabbo puna virūḷhiyā; evameva bhikkhu pāpiccho icchāpakato asantaṃ abhūtaṃ uttarimanussadhammaṃ ullapitvā assamaṇo hoti asakyaputtiyo. Tena vuccati—  “pārājiko hotī”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_573">
<div class="p">
<span class="pN">573</span><span class="bold">Asaṃvāso</span>ti saṃvāso nāma ekakammaṃ ekuddeso samasikkhatā—  eso saṃvāso nāma. So tena saddhiṃ natthi. Tena vuccati—  “asaṃvāso”ti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_574">
<div class="divNumber">
199.
</div>
<div class="p">
<span class="pN">574</span><span class="bold">Uttarimanussadhammo</span> nāma jhānaṃ vimokkho samādhi samāpatti ñāṇadassanaṃ maggabhāvanā phalasacchikiriyā kilesappahānaṃ vinīvaraṇatā cittassa suññāgāre abhirati.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_575">
<div class="p">
<span class="pN">575</span><span class="bold">Jhānan</span>ti paṭhamaṃ jhānaṃ dutiyaṃ jhānaṃ tatiyaṃ jhānaṃ catutthaṃ jhānaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_576">
<div class="p">
<span class="pN">576</span><span class="bold">Vimokkho</span>ti suññato vimokkho animitto vimokkho appaṇihito vimokkho.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_577">
<div class="p">
<span class="pN">577</span><span class="bold">Samādhī</span>ti suññato samādhi animitto samādhi appaṇihito samādhi.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_578">
<div class="p">
<span class="pN">578</span><span class="bold">Samāpattī</span>ti suññatā samāpatti animittā samāpatti appaṇihitā samāpatti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_579">
<div class="p">
<span class="pN">579</span><span class="bold">Ñāṇadassanan</span>ti tisso vijjā.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_580">
<div class="p">
<span class="pN">580</span><span class="bold">Maggabhāvanā</span>ti cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_581">
<div class="p">
<span class="pN">581</span><span class="bold">Phalasacchikiriyā</span>ti sotāpattiphalassa sacchikiriyā, sakadāgāmiphalassa sacchikiriyā, anāgāmiphalassa sacchikiriyā, arahattassa sacchikiriyā.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_582">
<div class="p">
<span class="pN">582</span><span class="bold">Kilesappahānan</span>ti rāgassa pahānaṃ dosassa pahānaṃ mohassa pahānaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_583">
<div class="p">
<span class="pN">583</span><span class="bold">Vinīvaraṇatā cittassā</span>ti rāgā cittaṃ vinīvaraṇatā, dosā cittaṃ vinīvaraṇatā, mohā cittaṃ vinīvaraṇatā.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_584">
<div class="p">
<span class="pN">584</span><span class="bold">Suññāgāre abhiratī</span>ti paṭhamena jhānena suññāgāre abhirati, dutiyena jhānena suññāgāre abhirati, tatiyena jhānena suññāgāre abhirati, catutthena jhānena suññāgāre abhirati.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_585">
<div class="divNumber">
200.
</div>
<div class="p">
<span class="pN">585</span>Tīhākārehi paṭhamaṃ jhānaṃ samāpajjinti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_586">
<div class="p">
<span class="pN">586</span>Catūhākārehi paṭhamaṃ jhānaṃ samāpajjinti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_587">
<div class="p">
<span class="pN">587</span>Pañcahākārehi paṭhamaṃ jhānaṃ samāpajjinti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ vinidhāya khantiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_588">
<div class="p">
<span class="pN">588</span>Chahākārehi paṭhamaṃ jhānaṃ samāpajjinti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_589">
<div class="p">
<span class="pN">589</span>Sattahākārehi paṭhamaṃ jhānaṃ samāpajjinti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_590">
<div class="divNumber">
201.
</div>
<div class="p">
<span class="pN">590</span>Tīhākārehi paṭhamaṃ jhānaṃ samāpajjāmīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_591">
<div class="p">
<span class="pN">591</span>Catūhākārehi paṭhamaṃ jhānaṃ samāpajjāmīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_592">
<div class="p">
<span class="pN">592</span>Pañcahākārehi paṭhamaṃ jhānaṃ samāpajjāmīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_593">
<div class="p">
<span class="pN">593</span>Chahākārehi paṭhamaṃ jhānaṃ samāpajjāmīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_594">
<div class="p">
<span class="pN">594</span>Sattahākārehi paṭhamaṃ jhānaṃ samāpajjāmīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_595">
<div class="divNumber">
202.
</div>
<div class="p">
<span class="pN">595</span>Tīhākārehi paṭhamaṃ jhānaṃ samāpannoti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_596">
<div class="p">
<span class="pN">596</span>Catūhākārehi paṭhamaṃ jhānaṃ samāpannoti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_597">
<div class="p">
<span class="pN">597</span>Pañcahākārehi paṭhamaṃ jhānaṃ samāpannoti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_598">
<div class="p">
<span class="pN">598</span>Chahākārehi paṭhamaṃ jhānaṃ samāpannoti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_599">
<div class="p">
<span class="pN">599</span>Sattahākārehi paṭhamaṃ jhānaṃ samāpannoti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_600">
<div class="divNumber">
203.
</div>
<div class="p">
<span class="pN">600</span>Tīhākārehi paṭhamassa jhānassa lābhimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_601">
<div class="p">
<span class="pN">601</span>Catūhākārehi paṭhamassa jhānassa lābhimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_602">
<div class="p">
<span class="pN">602</span>Pañcahākārehi paṭhamassa jhānassa lābhimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_603">
<div class="p">
<span class="pN">603</span>Chahākārehi paṭhamassa jhānassa lābhimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_604">
<div class="p">
<span class="pN">604</span>Sattahākārehi paṭhamassa jhānassa lābhimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_605">
<div class="divNumber">
204.
</div>
<div class="p">
<span class="pN">605</span>Tīhākārehi paṭhamassa jhānassa vasimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_606">
<div class="p">
<span class="pN">606</span>Catūhākārehi paṭhamassa jhānassa vasimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_607">
<div class="p">
<span class="pN">607</span>Pañcahākārehi paṭhamassa jhānassa vasimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_608">
<div class="p">
<span class="pN">608</span>Chahākārehi paṭhamassa jhānassa vasimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_609">
<div class="p">
<span class="pN">609</span>Sattahākārehi paṭhamassa jhānassa vasimhīti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_610">
<div class="divNumber">
205.
</div>
<div class="p">
<span class="pN">610</span>Tīhākārehi paṭhamaṃ jhānaṃ sacchikataṃ mayāti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_611">
<div class="p">
<span class="pN">611</span>Catūhākārehi paṭhamaṃ jhānaṃ sacchikataṃ mayāti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_612">
<div class="p">
<span class="pN">612</span>Pañcahākārehi paṭhamaṃ jhānaṃ sacchikataṃ mayāti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_613">
<div class="p">
<span class="pN">613</span>Chahākārehi paṭhamaṃ jhānaṃ sacchikataṃ mayāti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_614">
<div class="p">
<span class="pN">614</span>Sattahākārehi paṭhamaṃ jhānaṃ sacchikataṃ mayāti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_615">
<div class="p">
<span class="pN">615</span>Yathā idaṃ paṭhamaṃ jhānaṃ vitthāritaṃ evaṃ sabbampi vitthāretabbaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_616">
<div class="divNumber">
206.
</div>
<div class="p">
<span class="pN">616</span>Tīhākārehi…pe…  sattahākārehi dutiyaṃ jhānaṃ…pe…  tatiyaṃ jhānaṃ…pe…  catutthaṃ jhānaṃ samāpajjiṃ…  samāpajjāmi…  samāpanno…  catutthassa jhānassa lābhimhi…  vasimhi…  catutthaṃ jhānaṃ sacchikataṃ mayāti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_617">
<div class="divNumber">
207.
</div>
<div class="p">
<span class="pN">617</span>Tīhākārehi suññataṃ vimokkhaṃ…  animittaṃ vimokkhaṃ…  appaṇihitaṃ vimokkhaṃ samāpajjiṃ…  samāpajjāmi…  samāpanno…  appaṇihitassa vimokkhassa lābhimhi…  vasimhi…  appaṇihito vimokkho sacchikato mayāti sampajānamusā bhaṇantassa āpatti pārājikassa…pe… .
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_618">
<div class="p">
<span class="pN">618</span>Tīhākārehi suññataṃ samādhiṃ…  animittaṃ samādhiṃ…  appaṇihitaṃ samādhiṃ samāpajjiṃ…  samāpajjāmi…  samāpanno…  appaṇihitassa samādhissa lābhimhi…  vasimhi…  appaṇihito samādhi sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_619">
<div class="p">
<span class="pN">619</span>Tīhākārehi suññataṃ samāpattiṃ…  animittaṃ samāpattiṃ…  appaṇihitaṃ samāpattiṃ samāpajjiṃ…  samāpajjāmi…  samāpanno…  appaṇihitāya samāpattiyā lābhimhi…  vasimhi…  appaṇihitā samāpatti sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_620">
<div class="p">
<span class="pN">620</span>Tīhākārehi tisso vijjā samāpajjiṃ…  samāpajjāmi…  samāpanno…  tissannaṃ vijjānaṃ lābhimhi…  vasimhi…  tisso vijjā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_621">
<div class="p">
<span class="pN">621</span>Tīhākārehi cattāro satipaṭṭhāne…  cattāro sammappadhāne…  cattāro iddhipāde samāpajjiṃ…  samāpajjāmi…  samāpanno…  catunnaṃ iddhipādānaṃ lābhimhi…  vasimhi…  cattāro iddhipādā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_622">
<div class="p">
<span class="pN">622</span>Tīhākārehi pañcindriyāni…  pañca balāni samāpajjiṃ…  samāpajjāmi…  samāpanno …  pañcannaṃ balānaṃ lābhimhi…  vasimhi…  pañcabalāni sacchikatāni mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_623">
<div class="p">
<span class="pN">623</span>Tīhākārehi satta bojjhaṅge samāpajjiṃ…  samāpajjāmi…  samāpanno…  sattannaṃ bojjhaṅgānaṃ lābhimhi…  vasimhi…  satta bojjhaṅgā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_624">
<div class="p">
<span class="pN">624</span>Tīhākārehi ariyaṃ aṭṭhaṅgikaṃ maggaṃ samāpajjiṃ…  samāpajjāmi…  samāpanno…  ariyassa aṭṭhaṅgikassa maggassa lābhimhi…  vasimhi…  ariyo aṭṭhaṅgiko maggo sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_625">
<div class="p">
<span class="pN">625</span>Tīhākārehi sotāpattiphalaṃ…  sakadāgāmiphalaṃ…  anāgāmiphalaṃ…  arahattaṃ samāpajjiṃ…  samāpajjāmi…  samāpanno…  arahattassa lābhimhi vasimhi arahattaṃ sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_626">
<div class="p">
<span class="pN">626</span>Tīhākārehi rāgo me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_627">
<div class="p">
<span class="pN">627</span>Tīhākārehi doso me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_628">
<div class="p">
<span class="pN">628</span>Tīhākārehi moho me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_629">
<div class="p">
<span class="pN">629</span>Tīhākārehi rāgā me cittaṃ vinīvaraṇanti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_630">
<div class="p">
<span class="pN">630</span>Tīhākārehi dosā me cittaṃ vinīvaraṇanti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_631">
<div class="p">
<span class="pN">631</span>Tīhākārehi…pe…  sattahākārehi mohā me cittaṃ vinīvaraṇanti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_632">
<span class="pN">632</span>Suddhikaṃ niṭṭhitaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_633">
<div class="divNumber">
208.
</div>
<div class="p">
<span class="pN">633</span>Tīhākārehi paṭhamañca jhānaṃ dutiyañca jhānaṃ samāpajjiṃ…  samāpajjāmi…  samāpanno…  paṭhamassa ca jhānassa dutiyassa ca jhānassa lābhimhi…  vasimhi…  paṭhamañca jhānaṃ dutiyañca jhānaṃ sacchikataṃ mayāti sampajānamusā bhaṇantassa āpatti pārājikassa…pe… .
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_634">
<div class="p">
<span class="pN">634</span>Tīhākārehi paṭhamañca jhānaṃ tatiyañca jhānaṃ samāpajjiṃ…  samāpajjāmi…  samāpanno…  paṭhamassa ca jhānassa tatiyassa ca jhānassa lābhimhi…  vasimhi…  paṭhamañca jhānaṃ tatiyañca jhānaṃ sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_635">
<div class="p">
<span class="pN">635</span>Tīhākārehi paṭhamañca jhānaṃ catutthañca jhānaṃ samāpajjiṃ…  samāpajjāmi…  samāpanno…  paṭhamassa ca jhānassa catutthassa ca jhānassa lābhimhi…  vasimhi…  paṭhamañca jhānaṃ catutthañca jhānaṃ sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_636">
<div class="p">
<span class="pN">636</span>Tīhākārehi paṭhamañca jhānaṃ suññatañca vimokkhaṃ…  paṭhamañca jhānaṃ animittañca vimokkhaṃ…  paṭhamañca jhānaṃ appaṇihitañca vimokkhaṃ samāpajjiṃ…  samāpajjāmi…  samāpanno…  paṭhamassa ca jhānassa appaṇihitassa ca vimokkhassa lābhimhi…  vasimhi…  paṭhamañca jhānaṃ appaṇihito ca vimokkho sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_637">
<div class="p">
<span class="pN">637</span>Tīhākārehi paṭhamañca jhānaṃ suññatañca samādhiṃ…  paṭhamañca jhānaṃ animittañca samādhiṃ…  paṭhamañca jhānaṃ appaṇihitañca samādhiṃ samāpajjiṃ…  samāpajjāmi…  samāpanno paṭhamassa ca jhānassa appaṇihitassa ca samādhissa lābhimhi…  vasimhi…  paṭhamañca jhānaṃ appaṇihito ca samādhi sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_638">
<div class="p">
<span class="pN">638</span>Tīhākārehi paṭhamañca jhānaṃ suññatañca samāpattiṃ…  paṭhamañca jhānaṃ animittañca samāpattiṃ…  paṭhamañca jhānaṃ appaṇihitañca samāpattiṃ samāpajjiṃ…  samāpajjāmi…  samāpanno paṭhamassa ca jhānassa appaṇihitāya ca samāpattiyā lābhimhi…  vasimhi…  paṭhamañca jhānaṃ appaṇihitā ca samāpatti sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_639">
<div class="p">
<span class="pN">639</span>Tīhākārehi paṭhamañca jhānaṃ tisso ca vijjā samāpajjiṃ…  samāpajjāmi…  samāpanno…  paṭhamassa ca jhānassa tissannañca vijjānaṃ lābhimhi…  vasimhi…  paṭhamañca jhānaṃ tisso ca vijjā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_640">
<div class="p">
<span class="pN">640</span>Tīhākārehi paṭhamañca jhānaṃ cattāro ca satipaṭṭhāne…  paṭhamañca jhānaṃ cattāro ca sammappadhāne…  paṭhamañca jhānaṃ cattāro ca iddhipāde samāpajjiṃ…  samāpajjāmi…  samāpanno…  paṭhamassa ca jhānassa catunnañca iddhipādānaṃ lābhimhi…  vasimhi…  paṭhamañca jhānaṃ cattāro ca iddhipādā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_641">
<div class="p">
<span class="pN">641</span>Tīhākārehi paṭhamañca jhānaṃ pañca ca indriyāni…  paṭhamañca jhānaṃ pañca ca balāni samāpajjiṃ…  samāpajjāmi…  samāpanno…  paṭhamassa ca jhānassa pañcannañca balānaṃ lābhimhi…  vasimhi…  paṭhamañca jhānaṃ pañca ca balāni sacchikatāni mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_642">
<div class="divNumber">
209.
</div>
<div class="p">
<span class="pN">642</span>Tīhākārehi paṭhamañca jhānaṃ satta ca bojjhaṅge samāpajjiṃ…  samāpajjāmi…  samāpanno…  paṭhamassa ca jhānassa sattannañca bojjhaṅgānaṃ lābhimhi…  vasimhi…  paṭhamañca jhānaṃ satta ca bojjhaṅgā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_643">
<div class="p">
<span class="pN">643</span>Tīhākārehi paṭhamañca jhānaṃ ariyañca aṭṭhaṅgikaṃ maggaṃ samāpajjiṃ…  samāpajjāmi…  samāpanno…  paṭhamassa ca jhānassa ariyassa ca aṭṭhaṅgikassa maggassa lābhimhi…  vasimhi…  paṭhamañca jhānaṃ ariyo ca aṭṭhaṅgiko maggo sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_644">
<div class="p">
<span class="pN">644</span>Tīhākārehi paṭhamañca jhānaṃ sotāpattiphalañca…  paṭhamañca jhānaṃ sakadāgāmiphalañca…  paṭhamañca jhānaṃ anāgāmiphalañca…  paṭhamañca jhānaṃ arahattañca samāpajjiṃ…  samāpajjāmi…  samāpanno…  paṭhamassa ca jhānassa arahattassa ca lābhimhi…  vasimhi…  paṭhamañca jhānaṃ arahattañca sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_645">
<div class="p">
<span class="pN">645</span>Tīhākārehi paṭhamañca jhānaṃ samāpajjiṃ…  samāpajjāmi…  samāpanno…  paṭhamassa ca jhānassa lābhimhi…  vasimhi…  paṭhamañca jhānaṃ sacchikataṃ mayā, rāgo ca me catto…  doso ca me catto…  moho ca me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_646">
<div class="p">
<span class="pN">646</span>Tīhākārehi…pe…  sattahākārehi paṭhamañca jhānaṃ samāpajjiṃ…  samāpajjāmi…  samāpanno…  paṭhamassa ca jhānassa lābhimhi…  vasimhi…  paṭhamañca jhānaṃ sacchikataṃ mayā, rāgā ca me cittaṃ vinīvaraṇaṃ…  dosā ca me cittaṃ vinīvaraṇaṃ…  mohā ca me cittaṃ vinīvaraṇanti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_647">
<span class="pN">647</span>Khaṇḍacakkaṃ niṭṭhitaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_648">
<div class="divNumber">
210.
</div>
<div class="p">
<span class="pN">648</span>Tīhākārehi dutiyañca jhānaṃ tatiyañca jhānaṃ samāpajjiṃ…  samāpajjāmi…  samāpanno…  dutiyassa ca jhānassa tatiyassa ca jhānassa lābhimhi…  vasimhi…  dutiyañca jhānaṃ tatiyañca jhānaṃ sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_649">
<div class="p">
<span class="pN">649</span>Tīhākārehi dutiyañca jhānaṃ catutthañca jhānaṃ samāpajjiṃ…  samāpajjāmi…  samāpanno…  dutiyassa ca jhānassa catutthassa ca jhānassa lābhimhi…  vasimhi…  dutiyañca jhānaṃ catutthañca jhānaṃ sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_650">
<div class="p">
<span class="pN">650</span>Tīhākārehi dutiyañca jhānaṃ suññatañca vimokkhaṃ…  animittañca vimokkhaṃ…  appaṇihitañca vimokkhaṃ…  suññatañca samādhiṃ…  animittañca samādhiṃ…  appaṇihitañca samādhiṃ…  suññatañca samāpattiṃ…  animittañca samāpattiṃ…  appaṇihitañca samāpattiṃ…  tisso ca vijjā…  cattāro ca satipaṭṭhāne…  cattāro ca sammappadhāne…  cattāro ca iddhipāde…  pañca ca indriyāni…  pañca ca balāni…  satta ca bojjhaṅge…  ariyañca aṭṭhaṅgikaṃ maggaṃ…  sotāpattiphalañca…  sakadāgāmiphalañca…  anāgāmiphalañca…  arahattañca samāpajjiṃ…  samāpajjāmi…  samāpanno…  dutiyassa ca jhānassa arahattassa ca lābhimhi…  vasimhi…  dutiyañca jhānaṃ arahattañca sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_651">
<div class="p">
<span class="pN">651</span>Tīhākārehi dutiyañca jhānaṃ samāpajjiṃ…  samāpajjāmi…  samāpanno…  dutiyassa ca jhānassa lābhimhi…  vasimhi…  dutiyañca jhānaṃ sacchikataṃ mayā, rāgo ca me catto…  doso ca me catto…  moho ca me catto vanto mutto pahīno paṭinissaṭṭho ukkheṭito samukkheṭito. Rāgā ca me cittaṃ vinīvaraṇaṃ…  dosā ca me cittaṃ vinīvaraṇaṃ…  mohā ca me cittaṃ vinīvaraṇanti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_652">
<div class="p">
<span class="pN">652</span>Tīhākārehi…pe…  sattahākārehi dutiyañca jhānaṃ paṭhamañca jhānaṃ samāpajjiṃ…  samāpajjāmi…  samāpanno…  dutiyassa ca jhānassa paṭhamassa ca jhānassa lābhimhi…  vasimhi…  dutiyañca jhānaṃ paṭhamañca jhānaṃ sacchikataṃ mayāti sampajānamusā bhaṇantassa āpatti pārājikassa…pe…  vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_653">
<span class="pN">653</span>Baddhacakkaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_654">
<div class="p">
<span class="pN">654</span>Evaṃ ekekaṃ mūlaṃ kātuna baddhacakkaṃ parivattakaṃ kattabbaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_655">
<span class="pN">655</span>Idaṃ saṃkhittaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_656">
<div class="divNumber">
211.
</div>
<div class="p">
<span class="pN">656</span>Tīhākārehi tatiyañca jhānaṃ catutthañca jhānaṃ…pe…  tatiyañca jhānaṃ arahattañca samāpajjiṃ…  samāpajjāmi…  samāpanno…  tatiyassa ca jhānassa arahattassa ca lābhimhi…  vasimhi…  tatiyañca jhānaṃ arahattañca sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_657">
<div class="p">
<span class="pN">657</span>Tīhākārehi tatiyañca jhānaṃ samāpajjiṃ…  samāpajjāmi…  samāpanno…  tatiyassa ca jhānassa lābhimhi…  vasimhi…  tatiyañca jhānaṃ sacchikataṃ mayā, rāgo ca me catto…  doso ca me catto…  moho ca me catto vanto mutto pahīno paṭinissaṭṭho ukkheṭito samukkheṭito. Rāgā ca me cittaṃ vinīvaraṇaṃ…  dosā ca me cittaṃ vinīvaraṇaṃ…  mohā ca me cittaṃ vinīvaraṇanti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_658">
<div class="p">
<span class="pN">658</span>Tīhākārehi tatiyañca jhānaṃ paṭhamañca jhānaṃ…  tatiyañca jhānaṃ dutiyañca jhānaṃ samāpajjiṃ…  samāpajjāmi…  samāpanno…  tatiyassa ca jhānassa dutiyassa ca jhānassa lābhimhi…  vasimhi…  tatiyañca jhānaṃ dutiyañca jhānaṃ sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_659">
<div class="p">
<span class="pN">659</span>Tīhākārehi mohā ca me cittaṃ vinīvaraṇaṃ paṭhamañca jhānaṃ…pe…  dutiyañca jhānaṃ…  tatiyañca jhānaṃ…  catutthañca jhānaṃ samāpajjiṃ samāpajjāmi…  samāpanno…  mohā ca me cittaṃ vinīvaraṇaṃ catutthassa ca jhānassa lābhimhi…  vasimhi…  mohā ca me cittaṃ vinīvaraṇaṃ catutthañca jhānaṃ sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_660">
<div class="divNumber">
212.
</div>
<div class="p">
<span class="pN">660</span>Tīhākārehi mohā ca me cittaṃ vinīvaraṇaṃ suññatañca vimokkhaṃ…  animittañca vimokkhaṃ…  appaṇihitañca vimokkhaṃ samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ appaṇihitassa ca vimokkhassa lābhimhi…  vasimhi…  mohā ca me cittaṃ vinīvaraṇaṃ appaṇihito ca vimokkho sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_661">
<div class="p">
<span class="pN">661</span>Tīhākārehi mohā ca me cittaṃ vinīvaraṇaṃ suññatañca samādhiṃ…  animittañca samādhiṃ…  appaṇihitañca samādhiṃ samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ appaṇihitassa ca samādhissa lābhimhi…  vasimhi…  mohā ca me cittaṃ vinīvaraṇaṃ appaṇihito ca samādhi sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_662">
<div class="p">
<span class="pN">662</span>Tīhākārehi mohā ca me cittaṃ vinīvaraṇaṃ suññatañca samāpattiṃ…  animittañca samāpattiṃ…  appaṇihitañca samāpattiṃ samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ appaṇihitāya ca samāpattiyā lābhimhi…  vasimhi…  mohā ca me cittaṃ vinīvaraṇaṃ appaṇihitā ca samāpatti sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_663">
<div class="p">
<span class="pN">663</span>Tīhākārehi mohā ca me cittaṃ vinīvaraṇaṃ tisso ca vijjā samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ tissannañca vijjānaṃ lābhimhi…  vasimhi…  mohā ca me cittaṃ vinīvaraṇaṃ tisso ca vijjā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_664">
<div class="p">
<span class="pN">664</span>Tīhākārehi mohā ca me cittaṃ vinīvaraṇaṃ cattāro ca satipaṭṭhāne…  cattāro ca sammappadhāne…  cattāro ca iddhipāde samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ catunnañca iddhipādānaṃ lābhimhi…  vasimhi…  mohā ca me cittaṃ vinīvaraṇaṃ cattāro ca iddhipādā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_665">
<div class="divNumber">
213.
</div>
<div class="p">
<span class="pN">665</span>Tīhākārehi mohā ca me cittaṃ vinīvaraṇaṃ pañca ca indriyāni…  pañca ca balāni samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ pañcannañca balānaṃ lābhimhi…  vasimhi…  mohā ca me cittaṃ vinīvaraṇaṃ pañca ca balāni sacchikatāni mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_666">
<div class="p">
<span class="pN">666</span>Tīhākārehi mohā ca me cittaṃ vinīvaraṇaṃ satta ca bojjhaṅge samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ sattannañca bojjhaṅgānaṃ lābhimhi…  vasimhi…  mohā ca me cittaṃ vinīvaraṇaṃ satta ca bojjhaṅgā sacchikatā mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_667">
<div class="p">
<span class="pN">667</span>Tīhākārehi mohā ca me cittaṃ vinīvaraṇaṃ ariyañca aṭṭhaṅgikaṃ maggaṃ samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ ariyassa ca aṭṭhaṅgikassa maggassa lābhimhi…  vasimhi…  mohā ca me cittaṃ vinīvaraṇaṃ ariyo ca aṭṭhaṅgiko maggo sacchikato mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_668">
<div class="p">
<span class="pN">668</span>Tīhākārehi mohā ca me cittaṃ vinīvaraṇaṃ sotāpattiphalañca…  sakadāgāmiphalañca…  anāgāmiphalañca…  arahattañca samāpajjiṃ…  samāpajjāmi…  samāpanno…  mohā ca me cittaṃ vinīvaraṇaṃ arahattassa ca lābhimhi…  vasimhi…  mohā ca me cittaṃ vinīvaraṇaṃ arahattañca sacchikataṃ mayāti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_669">
<div class="p">
<span class="pN">669</span>Tīhākārehi mohā ca me cittaṃ vinīvaraṇaṃ, rāgo ca me catto…  doso ca me catto…  moho ca me catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa āpatti pārājikassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_670">
<div class="p">
<span class="pN">670</span>Tīhākārehi…pe…  sattahākārehi mohā ca me cittaṃ vinīvaraṇaṃ rāgā ca me cittaṃ vinīvaraṇaṃ…  dosā ca me cittaṃ vinīvaraṇanti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_671">
<span class="pN">671</span>Ekamūlakaṃ niṭṭhitaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_672">
<div class="p">
<span class="pN">672</span>Yathā ekamūlakaṃ vitthāritaṃ evameva dumūlakādipi vitthāretabbaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_673">
<span class="pN">673</span>Idaṃ sabbamūlakaṃ
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_674">
<div class="divNumber">
214.
</div>
<div class="p">
<span class="pN">674</span>Tīhākārehi…pe…  sattahākārehi paṭhamañca jhānaṃ dutiyañca jhānaṃ tatiyañca jhānaṃ catutthañca jhānaṃ suññatañca vimokkhaṃ animittañca vimokkhaṃ appaṇihitañca vimokkhaṃ suññatañca samādhiṃ animittañca samādhiṃ appaṇihitañca samādhiṃ suññatañca samāpattiṃ animittañca samāpattiṃ appaṇihitañca samāpattiṃ tisso ca vijjā cattāro ca satipaṭṭhāne cattāro ca sammappadhāne cattāro ca iddhipāde pañca ca indriyāni pañca ca balāni satta ca bojjhaṅge ariyañca aṭṭhaṅgikaṃ maggaṃ sotāpattiphalañca sakadāgāmiphalañca anāgāmiphalañca arahattañca samāpajjiṃ…  samāpajjāmi…  samāpanno…pe…  rāgo ca me catto, doso ca me catto, moho ca me catto vanto mutto pahīno paṭinissaṭṭho ukkheṭito samukkheṭito. Rāgā ca me cittaṃ vinīvaraṇaṃ, dosā ca me cittaṃ vinīvaraṇaṃ, mohā ca me cittaṃ vinīvaraṇanti sampajānamusā bhaṇantassa āpatti pārājikassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_675">
<span class="pN">675</span>Sabbamūlakaṃ niṭṭhitaṃ.<br>
Suddhikavārakathā niṭṭhitā.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_676">
<div class="divNumber">
215.
</div>
<div class="p">
<span class="pN">676</span>Tīhākārehi paṭhamaṃ jhānaṃ samāpajjinti vattukāmo dutiyaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_677">
<div class="p">
<span class="pN">677</span>Tīhākārehi paṭhamaṃ jhānaṃ samāpajjinti vattukāmo tatiyaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_678">
<div class="p">
<span class="pN">678</span>Tīhākārehi paṭhamaṃ jhānaṃ samāpajjinti vattukāmo catutthaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_679">
<div class="p">
<span class="pN">679</span>Tīhākārehi…pe…  sattahākārehi paṭhamaṃ jhānaṃ samāpajjinti vattukāmo suññataṃ vimokkhaṃ…  animittaṃ vimokkhaṃ…  appaṇihitaṃ vimokkhaṃ…  suññataṃ samādhiṃ…  animittaṃ samādhiṃ…  appaṇihitaṃ samādhiṃ…  suññataṃ samāpattiṃ…  animittaṃ samāpattiṃ…  appaṇihitaṃ samāpattiṃ…  tisso vijjā…  cattāro satipaṭṭhāne…  cattāro sammappadhāne…  cattāro iddhipāde…  pañcindriyāni…  pañca balāni…  satta bojjhaṅge…  ariyaṃ aṭṭhaṅgikaṃ maggaṃ…  sotāpattiphalaṃ…  sakadāgāmiphalaṃ…  anāgāmiphalaṃ…  arahattaṃ samāpajjiṃ…pe…  rāgo me catto…  doso me catto…  moho me catto vanto mutto pahīno paṭinissaṭṭho ukkheṭito samukkheṭito. Rāgā me cittaṃ vinīvaraṇaṃ…  dosā me cittaṃ vinīvaraṇaṃ…  mohā me cittaṃ vinīvaraṇanti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_680">
<span class="pN">680</span>Vatthuvisārakassa ekamūlakassa khaṇḍacakkaṃ niṭṭhitaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_681">
<div class="divNumber">
216.
</div>
<div class="p">
<span class="pN">681</span>Tīhākārehi dutiyaṃ jhānaṃ samāpajjinti vattukāmo tatiyaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_682">
<div class="p">
<span class="pN">682</span>Tīhākārehi dutiyaṃ jhānaṃ samāpajjinti vattukāmo catutthaṃ jhānaṃ samāpajjinti…pe…  mohā me cittaṃ vinīvaraṇanti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_683">
<div class="p">
<span class="pN">683</span>Tīhākārehi…pe…  sattahākārehi dutiyaṃ jhānaṃ samāpajjinti vattukāmo paṭhamaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa…pe…  vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_684">
<span class="pN">684</span>Vatthuvisārakassa ekamūlakassa baddhacakkaṃ.<br>
Mūlaṃ saṃkhittaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_685">
<div class="divNumber">
217.
</div>
<div class="p">
<span class="pN">685</span>Tīhākārehi mohā me cittaṃ vinīvaraṇanti vattukāmo paṭhamaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_686">
<div class="p">
<span class="pN">686</span>Tīhākārehi…pe…  sattahākārehi mohā me cittaṃ vinīvaraṇanti vattukāmo dosā me cittaṃ vinīvaraṇanti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa…pe…  vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_687">
<span class="pN">687</span>Vatthuvisārakassa ekamūlakaṃ niṭṭhitaṃ.<br>
Yathā ekamūlakaṃ vitthāritaṃ evameva dumūlakādipi vitthāretabbaṃ.<br>
Idaṃ sabbamūlakaṃ
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_688">
<div class="divNumber">
218.
</div>
<div class="p">
<span class="pN">688</span>Tīhākārehi…pe…  sattahākārehi paṭhamañca jhānaṃ dutiyañca jhānaṃ tatiyañca jhānaṃ catutthañca jhānaṃ suññatañca vimokkhaṃ animittañca vimokkhaṃ appaṇihitañca vimokkhaṃ suññatañca samādhiṃ animittañca samādhiṃ appaṇihitañca samādhiṃ suññatañca samāpattiṃ animittañca samāpattiṃ appaṇihitañca samāpattiṃ tisso ca vijjā cattāro ca satipaṭṭhāne cattāro ca sammappadhāne cattāro ca iddhipāde pañca ca indriyāni pañca ca balāni satta ca bojjhaṅge ariyañca aṭṭhaṅgikaṃ maggaṃ sotāpattiphalañca sakadāgāmiphalañca anāgāmiphalañca arahattañca samāpajjiṃ…pe…  rāgo ca me catto…  doso ca me catto…  moho ca me catto vanto mutto pahīno paṭinissaṭṭho ukkheṭito samukkheṭito, rāgā ca me cittaṃ vinīvaraṇaṃ dosā ca me cittaṃ vinīvaraṇanti vattukāmo mohā me cittaṃ vinīvaraṇanti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_689">
<div class="divNumber">
219.
</div>
<div class="p">
<span class="pN">689</span>Tīhākārehi dutiyañca jhānaṃ tatiyañca jhānaṃ catutthañca jhānaṃ suññatañca vimokkhaṃ animittañca vimokkhaṃ appaṇihitañca vimokkhaṃ suññatañca samādhiṃ animittañca samādhiṃ appaṇihitañca samādhiṃ suññatañca samāpattiṃ animittañca samāpattiṃ appaṇihitañca samāpattiṃ tisso ca vijjā cattāro ca satipaṭṭhāne cattāro ca sammappadhāne cattāro ca iddhipāde pañca ca indriyāni pañca ca balāni satta ca bojjhaṅge ariyañca aṭṭhaṅgikaṃ maggaṃ sotāpattiphalañca sakadāgāmiphalañca anāgāmiphalañca arahattañca samāpajjiṃ…pe…  rāgo ca me catto…  doso ca me catto…  moho ca me catto vanto mutto pahīno paṭinissaṭṭho ukkheṭito samukkheṭito, rāgā ca me cittaṃ vinīvaraṇaṃ dosā ca me cittaṃ vinīvaraṇaṃ mohā ca me cittaṃ vinīvaraṇanti vattukāmo paṭhamaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_690">
<div class="p">
<span class="pN">690</span>Tīhākārehi tatiyañca jhānaṃ catutthañca jhānaṃ…pe…  mohā ca me cittaṃ vinīvaraṇaṃ paṭhamañca jhānaṃ samāpajjinti vattukāmo dutiyaṃ jhānaṃ samāpajjinti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_691">
<div class="p">
<span class="pN">691</span>Tīhākārehi…pe…  sattahākārehi mohā ca me cittaṃ vinīvaraṇaṃ paṭhamañca jhānaṃ dutiyañca jhānaṃ tatiyañca jhānaṃ catutthañca jhānaṃ…pe…  rāgā ca me cittaṃ vinīvaraṇanti vattukāmo dosā me cittaṃ vinīvaraṇanti sampajānamusā bhaṇantassa paṭivijānantassa āpatti pārājikassa; na paṭivijānantassa āpatti thullaccayassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_692">
<span class="pN">692</span>Vatthuvisārakassa sabbamūlakaṃ niṭṭhitaṃ.<br>
Vatthuvisārakassa cakkapeyyālaṃ niṭṭhitaṃ.<br>
Vatthukāmavārakathā niṭṭhitā.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_693">
<div class="divNumber">
220.
</div>
<div class="p">
<span class="pN">693</span>Tīhākārehi yo te vihāre vasi so bhikkhu paṭhamaṃ jhānaṃ samāpajji…  samāpajjati…  samāpanno…  so bhikkhu paṭhamassa jhānassa lābhī…  vasī…  tena bhikkhunā paṭhamaṃ jhānaṃ sacchikatanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_694">
<div class="p">
<span class="pN">694</span>Catūhākārehi…  pañcahākārehi…  chahākārehi…  sattahākārehi yo te vihāre vasi so bhikkhu paṭhamaṃ jhānaṃ samāpajji…  samāpajjati…  samāpanno…  so bhikkhu paṭhamassa jhānassa lābhī…  vasī…  tena bhikkhunā paṭhamaṃ jhānaṃ sacchikatanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_695">
<div class="p">
<span class="pN">695</span>Tīhākārehi yo te vihāre vasi so bhikkhu dutiyaṃ jhānaṃ…  tatiyaṃ jhānaṃ…  catutthaṃ jhānaṃ…  suññataṃ vimokkhaṃ…  animittaṃ vimokkhaṃ…  appaṇihitaṃ vimokkhaṃ…  suññataṃ samādhiṃ…  animittaṃ samādhiṃ…  appaṇihitaṃ samādhiṃ…  suññataṃ samāpattiṃ…  animittaṃ samāpattiṃ…  appaṇihitaṃ samāpattiṃ…  tisso vijjā…  cattāro satipaṭṭhāne…  cattāro sammappadhāne…  cattāro iddhipāde…  pañca indriyāni…  pañca balāni…  satta bojjhaṅge…  ariyaṃ aṭṭhaṅgikaṃ maggaṃ…  sotāpattiphalaṃ…  sakadāgāmiphalaṃ…  anāgāmiphalaṃ…  arahattaṃ samāpajji…  samāpajjati…  samāpanno…  so bhikkhu arahattassa lābhī…  vasī…  tena bhikkhunā arahattaṃ sacchikatanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_696">
<div class="p">
<span class="pN">696</span>Tīhākārehi yo te vihāre vasi, tassa bhikkhuno rāgo catto…  doso catto…  moho catto vanto mutto pahīno paṭinissaṭṭho ukkheṭito samukkheṭitoti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_697">
<div class="p">
<span class="pN">697</span>Tīhākārehi…pe…  sattahākārehi yo te vihāre vasi, tassa bhikkhuno rāgā cittaṃ vinīvaraṇaṃ…  dosā cittaṃ vinīvaraṇaṃ…  mohā cittaṃ vinīvaraṇanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_698">
<div class="p">
<span class="pN">698</span>Tīhākārehi…pe…  sattahākārehi yo te vihāre vasi so bhikkhu suññāgāre paṭhamaṃ jhānaṃ…  dutiyaṃ jhānaṃ…  tatiyaṃ jhānaṃ…  catutthaṃ jhānaṃ samāpajji…  samāpajjati…  samāpanno…  so bhikkhu suññāgāre catutthassa jhānassa lābhī…  vasī…  tena bhikkhunā suññāgāre catutthaṃ jhānaṃ sacchikatanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa—  pubbevassa hoti musā bhaṇissanti, bhaṇantassa hoti musā bhaṇāmīti bhaṇitassa hoti, musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_699">
<div class="p">
<span class="pN">699</span>Yathā idaṃ vitthāritaṃ evameva sesānipi vitthāretabbāni.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_700">
<div class="divNumber">
221.
</div>
<div class="p">
<span class="pN">700</span>Tīhākārehi…pe…  sattahākārehi yo te cīvaraṃ paribhuñji…  yo te piṇḍapātaṃ paribhuñji…  yo te senāsanaṃ paribhuñji…  yo te gilānappaccayabhesajjaparikkhāraṃ paribhuñji so bhikkhu suññāgāre catutthaṃ jhānaṃ samāpajji…  samāpajjati…  samāpanno…  so bhikkhu suññāgāre catutthassa jhānassa lābhī…  vasī…  tena bhikkhunā suññāgāre catutthaṃ jhānaṃ sacchikatanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa…pe…  vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_701">
<div class="p">
<span class="pN">701</span>Tīhākārehi…pe…  sattahākārehi yena te vihāro paribhutto…  yena te cīvaraṃ paribhuttaṃ…  yena te piṇḍapāto paribhutto…  yena te senāsanaṃ paribhuttaṃ…  yena te gilānappaccayabhesajjaparikkhāro paribhutto…  so bhikkhu suññāgāre catutthaṃ jhānaṃ samāpajji…  samāpajjati…  samāpanno…  so bhikkhu suññāgāre catutthassa jhānassa lābhī…  vasī…  tena bhikkhunā suññāgāre catutthaṃ jhānaṃ sacchikatanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa…pe…  vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_702">
<div class="p">
<span class="pN">702</span>Tīhākārehi…pe…  sattahākārehi yaṃ tvaṃ āgamma vihāraṃ adāsi…  cīvaraṃ adāsi…  piṇḍapātaṃ adāsi…  senāsanaṃ adāsi…  gilānappaccayabhesajjaparikkhāraṃ adāsi so bhikkhu suññāgāre catutthaṃ jhānaṃ samāpajji…  samāpajjati…  samāpanno…  so bhikkhu suññāgāre catutthassa jhānassa lābhī…  vasī…  tena bhikkhunā suññāgāre catutthaṃ jhānaṃ sacchikatanti sampajānamusā bhaṇantassa paṭivijānantassa āpatti thullaccayassa; na paṭivijānantassa āpatti dukkaṭassa—  pubbevassa hoti musā bhaṇissanti, bhaṇantassa hoti musā bhaṇāmīti, bhaṇitassa hoti musā mayā bhaṇitanti, vinidhāya diṭṭhiṃ, vinidhāya khantiṃ, vinidhāya ruciṃ, vinidhāya bhāvaṃ.
</div>
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="CENTER" id="p_1V_703">
<span class="pN">703</span>Peyyālapannarasakaṃ niṭṭhitaṃ.<br>
Paccayappaṭisaṃyuttavārakathā niṭṭhitā.<br>
Uttarimanussadhammacakkapeyyālaṃ niṭṭhitaṃ.
</div>
<div class="h">
Mahāvibhaṅga
</div>
<div class="h">
Pārājikakaṇḍa
</div>
<div class="h">
Catutthapārājikasikkhāpada
</div>
<div class="q" id="p_1V_704">
<div class="divNumber">
222.
</div>
<div class="p">
<span class="pN">704</span>Anāpatti—  adhimānena, anullapanādhippāyassa, ummattakassa, khittacittassa, vedanāṭṭassa, ādikammikassāti.
</div>
</div>
</div>
