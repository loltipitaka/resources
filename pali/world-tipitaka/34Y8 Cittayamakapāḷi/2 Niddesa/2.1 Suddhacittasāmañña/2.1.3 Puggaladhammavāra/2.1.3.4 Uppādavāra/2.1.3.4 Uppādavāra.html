<div>
<div class="b">
<a href="/">Home</a> » <a href="/tipitaka/34Y8">34Y8 Cittayamakapāḷi</a> » <a href="/tipitaka/34Y8/2">2 Niddesa</a> » <a href="/tipitaka/34Y8/2/2.1">2.1 Suddhacittasāmañña</a> » <a href="/tipitaka/34Y8/2/2.1/2.1.3">2.1.3 Puggaladhammavāra</a>
</div>
<div class="i">2.1.3.4 Uppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggaladhammavāra</div>
<div class="h">Uppādavāra</div>
<div class="q" id="p_34Y8_519"> <div class="divNumber">108.</div> <div class="p">
<span class="pN">519</span>»  Yassa yaṃ cittaṃ uppajjati tassa taṃ cittaṃ uppajjitthāti? No. </div>
</div>
<div class="q" id="p_34Y8_520"> <div class="p">
<span class="pN">520</span>«  Yassa vā pana yaṃ cittaṃ uppajjittha tassa taṃ cittaṃ uppajjatīti? No. </div>
</div>
<div class="q" id="p_34Y8_521"> <div class="p">
<span class="pN">521</span>»  Yassa yaṃ cittaṃ na uppajjati tassa taṃ cittaṃ na uppajjitthāti? </div>
</div>
<div class="q" id="p_34Y8_522"> <div class="p">
<span class="pN">522</span>Atītaṃ cittaṃ na uppajjati, no ca tassa taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha. </div>
</div>
<div class="q" id="p_34Y8_523"> <div class="p">
<span class="pN">523</span>«  Yassa vā pana yaṃ cittaṃ na uppajjittha tassa taṃ cittaṃ na uppajjatīti? </div>
</div>
<div class="q" id="p_34Y8_524"> <div class="p">
<span class="pN">524</span>Uppādakkhaṇe cittaṃ na uppajjittha, no ca tassa taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati. </div>
</div>
<div class="q" id="p_34Y8_525"> <div class="divNumber">109.</div> <div class="p">
<span class="pN">525</span>»  Yassa yaṃ cittaṃ uppajjati tassa taṃ cittaṃ uppajjissatīti? No. </div>
</div>
<div class="q" id="p_34Y8_526"> <div class="p">
<span class="pN">526</span>«  Yassa vā pana yaṃ cittaṃ uppajjissati tassa taṃ cittaṃ uppajjatīti? No. </div>
</div>
<div class="q" id="p_34Y8_527"> <div class="p">
<span class="pN">527</span>»  Yassa yaṃ cittaṃ na uppajjati tassa taṃ cittaṃ na uppajjissatīti? </div>
</div>
<div class="q" id="p_34Y8_528"> <div class="p">
<span class="pN">528</span>Anāgataṃ cittaṃ na uppajjati, no ca tassa taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati. </div>
</div>
<div class="q" id="p_34Y8_529"> <div class="p">
<span class="pN">529</span>«  Yassa vā pana yaṃ cittaṃ na uppajjissati tassa taṃ cittaṃ na uppajjatīti? </div>
</div>
<div class="q" id="p_34Y8_530"> <div class="p">
<span class="pN">530</span>Uppādakkhaṇe cittaṃ na uppajjissati, no ca tassa taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati. </div>
</div>
<div class="q" id="p_34Y8_531"> <div class="divNumber">110.</div> <div class="p">
<span class="pN">531</span>»  Yassa yaṃ cittaṃ uppajjittha tassa taṃ cittaṃ uppajjissatīti? No. </div>
</div>
<div class="q" id="p_34Y8_532"> <div class="p">
<span class="pN">532</span>«  Yassa vā pana yaṃ cittaṃ uppajjissati tassa taṃ cittaṃ uppajjitthāti? No. </div>
</div>
<div class="q" id="p_34Y8_533"> <div class="p">
<span class="pN">533</span>»  Yassa yaṃ cittaṃ na uppajjittha tassa taṃ cittaṃ na uppajjissatīti? </div>
</div>
<div class="q" id="p_34Y8_534"> <div class="p">
<span class="pN">534</span>Anāgataṃ cittaṃ na uppajjittha, no ca tassa taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati. </div>
</div>
<div class="q" id="p_34Y8_535"> <div class="p">
<span class="pN">535</span>«  Yassa vā pana yaṃ cittaṃ na uppajjissati tassa taṃ cittaṃ na uppajjitthāti? </div>
</div>
<div class="q" id="p_34Y8_536"> <div class="p">
<span class="pN">536</span>Atītaṃ cittaṃ na uppajjissati, no ca tassa taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha. </div>
</div>
</div>
