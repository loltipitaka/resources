<div>
<div class="b">
<a href="/">Home</a> » <a href="/tipitaka/34Y8">34Y8 Cittayamakapāḷi</a> » <a href="/tipitaka/34Y8/2">2 Niddesa</a> » <a href="/tipitaka/34Y8/2/2.1">2.1 Suddhacittasāmañña</a> » <a href="/tipitaka/34Y8/2/2.1/2.1.1">2.1.1 Puggalavāra</a>
</div>
<div class="i">2.1.1.6 Uppādanirodhavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppādanirodhavāra</div>
<div class="q" id="p_34Y8_311"> <div class="divNumber">72.</div> <div class="p">
<span class="pN">311</span>»  Yassa cittaṃ uppajjati tassa cittaṃ nirujjhitthāti? Āmantā. </div>
</div>
<div class="q" id="p_34Y8_312"> <div class="p">
<span class="pN">312</span>«  Yassa vā pana cittaṃ nirujjhittha tassa cittaṃ uppajjatīti? </div>
</div>
<div class="q" id="p_34Y8_313"> <div class="p">
<span class="pN">313</span>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ nirujjhittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhittha ceva uppajjati ca. </div>
</div>
<div class="q" id="p_34Y8_314"> <div class="p">
<span class="pN">314</span>»  Yassa cittaṃ na uppajjati tassa cittaṃ na nirujjhitthāti? Nirujjhittha. </div>
</div>
<div class="q" id="p_34Y8_315"> <div class="p">
<span class="pN">315</span>«  Yassa vā pana cittaṃ na nirujjhittha tassa cittaṃ na uppajjatīti? Natthi. </div>
</div>
<div class="q" id="p_34Y8_316"> <div class="divNumber">73.</div> <div class="p">
<span class="pN">316</span>»  Yassa cittaṃ uppajjati tassa cittaṃ nirujjhissatīti? Āmantā. </div>
</div>
<div class="q" id="p_34Y8_317"> <div class="p">
<span class="pN">317</span>«  Yassa vā pana cittaṃ nirujjhissati tassa cittaṃ uppajjatīti? </div>
</div>
<div class="q" id="p_34Y8_318"> <div class="p">
<span class="pN">318</span>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ nirujjhissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhissati ceva uppajjati ca. </div>
</div>
<div class="q" id="p_34Y8_319"> <div class="p">
<span class="pN">319</span>»  Yassa cittaṃ na uppajjati tassa cittaṃ na nirujjhissatīti? </div>
</div>
<div class="q" id="p_34Y8_320"> <div class="p">
<span class="pN">320</span>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ na nirujjhissati. Pacchimacittassa bhaṅgakkhaṇe tesaṃ cittaṃ na ceva uppajjati na ca nirujjhissati. </div>
</div>
<div class="q" id="p_34Y8_321"> <div class="p">
<span class="pN">321</span>«  Yassa vā pana cittaṃ na nirujjhissati tassa cittaṃ na uppajjatīti? Āmantā. </div>
</div>
<div class="q" id="p_34Y8_322"> <div class="divNumber">74.</div> <div class="p">
<span class="pN">322</span>»  Yassa cittaṃ uppajjittha tassa cittaṃ nirujjhissatīti? </div>
</div>
<div class="q" id="p_34Y8_323"> <div class="p">
<span class="pN">323</span>Pacchimacittassa bhaṅgakkhaṇe tesaṃ cittaṃ uppajjittha, no ca tesaṃ cittaṃ nirujjhissati. Itaresaṃ tesaṃ cittaṃ uppajjittha ceva nirujjhissati ca. </div>
</div>
<div class="q" id="p_34Y8_324"> <div class="p">
<span class="pN">324</span>«  Yassa vā pana cittaṃ nirujjhissati tassa cittaṃ uppajjitthāti? Āmantā. </div>
</div>
<div class="q" id="p_34Y8_325"> <div class="p">
<span class="pN">325</span>»  Yassa cittaṃ na uppajjittha tassa cittaṃ na nirujjhissatīti? Natthi. </div>
</div>
<div class="q" id="p_34Y8_326"> <div class="p">
<span class="pN">326</span>«  Yassa vā pana cittaṃ na nirujjhissati tassa cittaṃ na uppajjitthāti? Uppajjittha. </div>
</div>
</div>
