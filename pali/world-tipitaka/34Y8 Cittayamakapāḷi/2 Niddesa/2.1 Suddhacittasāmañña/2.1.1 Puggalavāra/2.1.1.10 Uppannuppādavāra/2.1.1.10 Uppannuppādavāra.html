<div>
<div class="b">
<a href="/">Home</a> » <a href="/tipitaka/34Y8">34Y8 Cittayamakapāḷi</a> » <a href="/tipitaka/34Y8/2">2 Niddesa</a> » <a href="/tipitaka/34Y8/2/2.1">2.1 Suddhacittasāmañña</a> » <a href="/tipitaka/34Y8/2/2.1/2.1.1">2.1.1 Puggalavāra</a>
</div>
<div class="i">2.1.1.10 Uppannuppādavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Uppannuppādavāra</div>
<div class="q" id="p_34Y8_345"> <div class="divNumber">78.</div> <div class="p">
<span class="pN">345</span>»  Yassa cittaṃ uppannaṃ tassa cittaṃ uppajjitthāti? Āmantā. </div>
</div>
<div class="q" id="p_34Y8_346"> <div class="p">
<span class="pN">346</span>«  Yassa vā pana cittaṃ uppajjittha tassa cittaṃ uppannanti? </div>
</div>
<div class="q" id="p_34Y8_347"> <div class="p">
<span class="pN">347</span>Nirodhasamāpannānaṃ asaññasattānaṃ tesaṃ cittaṃ uppajjittha, no ca tesaṃ cittaṃ uppannaṃ. Cittasamaṅgīnaṃ tesaṃ cittaṃ uppajjittha ceva uppannañca. </div>
</div>
<div class="q" id="p_34Y8_348"> <div class="p">
<span class="pN">348</span>»  Yassa cittaṃ na uppannaṃ tassa cittaṃ na uppajjitthāti? Uppajjittha. </div>
</div>
<div class="q" id="p_34Y8_349"> <div class="p">
<span class="pN">349</span>«  Yassa vā pana cittaṃ na uppajjittha tassa cittaṃ na uppannanti? Natthi. </div>
</div>
<div class="q" id="p_34Y8_350"> <div class="divNumber">79.</div> <div class="p">
<span class="pN">350</span>»  Yassa cittaṃ uppannaṃ tassa cittaṃ uppajjissatīti? </div>
</div>
<div class="q" id="p_34Y8_351"> <div class="p">
<span class="pN">351</span>Pacchimacittasamaṅgīnaṃ tesaṃ cittaṃ uppannaṃ, no ca tesaṃ cittaṃ uppajjissati. Itaresaṃ cittasamaṅgīnaṃ tesaṃ cittaṃ uppannañceva uppajjissati ca. </div>
</div>
<div class="q" id="p_34Y8_352"> <div class="p">
<span class="pN">352</span>«  Yassa vā pana cittaṃ uppajjissati tassa cittaṃ uppannanti? </div>
</div>
<div class="q" id="p_34Y8_353"> <div class="p">
<span class="pN">353</span>Nirodhasamāpannānaṃ asaññasattānaṃ tesaṃ cittaṃ uppajjissati, no ca tesaṃ cittaṃ uppannaṃ. Cittasamaṅgīnaṃ tesaṃ cittaṃ uppajjissati ceva uppannañca. </div>
</div>
<div class="q" id="p_34Y8_354"> <div class="p">
<span class="pN">354</span>»  Yassa cittaṃ na uppannaṃ tassa cittaṃ na uppajjissatīti? Uppajjissati. </div>
</div>
<div class="q" id="p_34Y8_355"> <div class="p">
<span class="pN">355</span>«  Yassa vā pana cittaṃ na uppajjissati tassa cittaṃ na uppannanti? Uppannaṃ. </div>
</div>
</div>
