<div>
<div class="b">
<a href="/">Home</a> » <a href="/tipitaka/34Y8">34Y8 Cittayamakapāḷi</a> » <a href="/tipitaka/34Y8/2">2 Niddesa</a> » <a href="/tipitaka/34Y8/2/2.1">2.1 Suddhacittasāmañña</a> » <a href="/tipitaka/34Y8/2/2.1/2.1.1">2.1.1 Puggalavāra</a>
</div>
<div class="i">2.1.1.14 Atikkantakālavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Puggalavāra</div>
<div class="h">Atikkantakālavāra</div>
<div class="q" id="p_34Y8_372"> <div class="divNumber">83.</div> <div class="p">
<span class="pN">372</span>»  Yassa cittaṃ uppajjamānaṃ khaṇaṃ khaṇaṃ vītikkantaṃ atikkantakālaṃ, nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti? </div>
</div>
<div class="q" id="p_34Y8_373"> <div class="p">
<span class="pN">373</span>Bhaṅgakkhaṇe cittaṃ uppādakkhaṇaṃ vītikkantaṃ bhaṅgakkhaṇaṃ avītikkantaṃ, atītaṃ cittaṃ uppādakkhaṇañca vītikkantaṃ bhaṅgakkhaṇañca vītikkantaṃ. </div>
</div>
<div class="q" id="p_34Y8_374"> <div class="p">
<span class="pN">374</span>«  Yassa vā pana cittaṃ nirujjhamānaṃ khaṇaṃ khaṇaṃ vītikkantaṃ atikkantakālaṃ, uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti? </div>
</div>
<div class="q" id="p_34Y8_375"> <div class="p">
<span class="pN">375</span>Atītaṃ cittaṃ. </div>
</div>
<div class="q" id="p_34Y8_376"> <div class="p">
<span class="pN">376</span>»  Yassa cittaṃ na uppajjamānaṃ khaṇaṃ khaṇaṃ vītikkantaṃ atikkantakālaṃ, na nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti? </div>
</div>
<div class="q" id="p_34Y8_377"> <div class="p">
<span class="pN">377</span>Uppādakkhaṇe anāgataṃ cittaṃ. </div>
</div>
<div class="q" id="p_34Y8_378"> <div class="p">
<span class="pN">378</span>«  Yassa vā pana cittaṃ na nirujjhamānaṃ khaṇaṃ khaṇaṃ vītikkantaṃ atikkantakālaṃ, na uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti? </div>
</div>
<div class="q" id="p_34Y8_379"> <div class="p">
<span class="pN">379</span>Bhaṅgakkhaṇe cittaṃ bhaṅgakkhaṇaṃ avītikkantaṃ no ca uppādakkhaṇaṃ avītikkantaṃ, uppādakkhaṇe anāgatañca cittaṃ bhaṅgakkhaṇañca avītikkantaṃ uppādakkhaṇañca avītikkantaṃ. </div>
</div>
</div>
