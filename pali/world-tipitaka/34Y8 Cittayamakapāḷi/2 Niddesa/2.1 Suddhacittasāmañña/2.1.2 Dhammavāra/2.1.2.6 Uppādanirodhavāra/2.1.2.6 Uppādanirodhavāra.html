<div>
<div class="b">
<a href="/">Home</a> » <a href="/tipitaka/34Y8">34Y8 Cittayamakapāḷi</a> » <a href="/tipitaka/34Y8/2">2 Niddesa</a> » <a href="/tipitaka/34Y8/2/2.1">2.1 Suddhacittasāmañña</a> » <a href="/tipitaka/34Y8/2/2.1/2.1.2">2.1.2 Dhammavāra</a>
</div>
<div class="i">2.1.2.6 Uppādanirodhavāra</div>
<div class="h">Niddesa</div>
<div class="h">Suddhacittasāmañña</div>
<div class="h">Dhammavāra</div>
<div class="h">Uppādanirodhavāra</div>
<div class="q" id="p_34Y8_432"> <div class="divNumber">93.</div> <div class="p">
<span class="pN">432</span>»  Yaṃ cittaṃ uppajjati taṃ cittaṃ nirujjhitthāti? No. </div>
</div>
<div class="q" id="p_34Y8_433"> <div class="p">
<span class="pN">433</span>«  Yaṃ vā pana cittaṃ nirujjhittha taṃ cittaṃ uppajjatīti? No. </div>
</div>
<div class="q" id="p_34Y8_434"> <div class="p">
<span class="pN">434</span>»  Yaṃ cittaṃ na uppajjati taṃ cittaṃ na nirujjhitthāti? </div>
</div>
<div class="q" id="p_34Y8_435"> <div class="p">
<span class="pN">435</span>Atītaṃ cittaṃ na uppajjati, no ca taṃ cittaṃ na nirujjhittha. Bhaṅgakkhaṇe anāgatañca cittaṃ na ceva uppajjati na ca nirujjhittha. </div>
</div>
<div class="q" id="p_34Y8_436"> <div class="p">
<span class="pN">436</span>«  Yaṃ vā pana cittaṃ na nirujjhittha taṃ cittaṃ na uppajjatīti? </div>
</div>
<div class="q" id="p_34Y8_437"> <div class="p">
<span class="pN">437</span>Uppādakkhaṇe cittaṃ na nirujjhittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva nirujjhittha na ca uppajjati. </div>
</div>
<div class="q" id="p_34Y8_438"> <div class="divNumber">94.</div> <div class="p">
<span class="pN">438</span>»  Yaṃ cittaṃ uppajjati taṃ cittaṃ nirujjhissatīti? Āmantā. </div>
</div>
<div class="q" id="p_34Y8_439"> <div class="p">
<span class="pN">439</span>«  Yaṃ vā pana cittaṃ nirujjhissati taṃ cittaṃ uppajjatīti? </div>
</div>
<div class="q" id="p_34Y8_440"> <div class="p">
<span class="pN">440</span>Anāgataṃ cittaṃ nirujjhissati, no ca taṃ cittaṃ uppajjati. Uppādakkhaṇe cittaṃ nirujjhissati ceva uppajjati ca. </div>
</div>
<div class="q" id="p_34Y8_441"> <div class="p">
<span class="pN">441</span>»  Yaṃ cittaṃ na uppajjati taṃ cittaṃ na nirujjhissatīti? </div>
</div>
<div class="q" id="p_34Y8_442"> <div class="p">
<span class="pN">442</span>Anāgataṃ cittaṃ na uppajjati, no ca taṃ cittaṃ na nirujjhissati. Bhaṅgakkhaṇe atītañca cittaṃ na ceva uppajjati na ca nirujjhissati. </div>
</div>
<div class="q" id="p_34Y8_443"> <div class="p">
<span class="pN">443</span>«  Yaṃ vā pana cittaṃ na nirujjhissati taṃ cittaṃ na uppajjatīti? Āmantā. </div>
</div>
<div class="q" id="p_34Y8_444"> <div class="divNumber">95.</div> <div class="p">
<span class="pN">444</span>»  Yaṃ cittaṃ uppajjittha taṃ cittaṃ nirujjhissatīti? No. </div>
</div>
<div class="q" id="p_34Y8_445"> <div class="p">
<span class="pN">445</span>«  Yaṃ vā pana cittaṃ nirujjhissati taṃ cittaṃ uppajjitthāti? No. </div>
</div>
<div class="q" id="p_34Y8_446"> <div class="p">
<span class="pN">446</span>»  Yaṃ cittaṃ na uppajjittha taṃ cittaṃ na nirujjhissatīti? </div>
</div>
<div class="q" id="p_34Y8_447"> <div class="p">
<span class="pN">447</span>Uppādakkhaṇe anāgatañca cittaṃ na uppajjittha, no ca taṃ cittaṃ na nirujjhissati. Bhaṅgakkhaṇe cittaṃ na ceva uppajjittha na ca nirujjhissati. </div>
</div>
<div class="q" id="p_34Y8_448"> <div class="p">
<span class="pN">448</span>«  Yaṃ vā pana cittaṃ na nirujjhissati taṃ cittaṃ na uppajjitthāti? </div>
</div>
<div class="q" id="p_34Y8_449"> <div class="p">
<span class="pN">449</span>Atītaṃ cittaṃ na nirujjhissati, no ca taṃ cittaṃ na uppajjittha. Bhaṅgakkhaṇe cittaṃ na ceva nirujjhissati na ca uppajjittha. </div>
</div>
</div>
