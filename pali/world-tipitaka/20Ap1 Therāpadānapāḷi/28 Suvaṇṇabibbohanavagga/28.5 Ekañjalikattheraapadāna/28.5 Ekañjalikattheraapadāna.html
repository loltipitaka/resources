<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/28">28 Suvaṇṇabibbohanavagga</a>
</div>
<div class="i">28.5 Ekañjalikattheraapadāna</div>
<div class="h">Suvaṇṇabibbohanavagga</div>
<div class="h">Ekañjalikattheraapadāna</div>
<div class="q" id="p_20Ap1_3249"> <div class="divNumber">19.</div> <div class="p"> <table class="singleColumn"> <tr> <td> <div class="pN">3249</div> <div class="G">“Udumbare vasantassa,</div> </td> </tr> <tr> <td> <div class="G">niyate paṇṇasanthare;</div> </td> </tr> <tr> <td> <div class="G">Vutthokāso mayā dinno,</div> </td> </tr> <tr> <td> <div class="G">samaṇassa mahesino.</div> </td> </tr> </table> </div>
</div>
<div class="q" id="p_20Ap1_3250"> <div class="divNumber">20.</div> <div class="p"> <table class="singleColumn"> <tr> <td> <div class="pN">3250</div> <div class="G">Tissassa dvipadindassa,</div> </td> </tr> <tr> <td> <div class="G">lokanāthassa tādino;</div> </td> </tr> <tr> <td> <div class="G">Añjaliṃ paggahetvāna,</div> </td> </tr> <tr> <td> <div class="G">santhariṃ pupphasantharaṃ.</div> </td> </tr> </table> </div>
</div>
<div class="q" id="p_20Ap1_3251"> <div class="divNumber">21.</div> <div class="p"> <table class="singleColumn"> <tr> <td> <div class="pN">3251</div> <div class="G">Dvenavute ito kappe,</div> </td> </tr> <tr> <td> <div class="G">yaṃ kariṃ pupphasantharaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">santharassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_3252"> <div class="divNumber">22.</div> <div class="p"> <table class="singleColumn"> <tr> <td> <div class="pN">3252</div> <div class="G">Ito cuddasakappamhi,</div> </td> </tr> <tr> <td> <div class="G">ahosiṃ manujādhipo;</div> </td> </tr> <tr> <td> <div class="G">Ekaañjaliko nāma,</div> </td> </tr> <tr> <td> <div class="G">cakkavattī mahabbalo.</div> </td> </tr> </table> </div>
</div>
<div class="q" id="p_20Ap1_3253"> <div class="divNumber">23.</div> <div class="p"> <table class="singleColumn"> <tr> <td> <div class="pN">3253</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3254"> <div class="p">
<span class="pN">3254</span>Itthaṃ sudaṃ āyasmā ekañjaliko thero imā gāthāyo abhāsitthāti. </div>
</div>
<div class="CENTER" id="p_20Ap1_3255">
<span class="pN">3255</span>Ekañjalikattherassāpadānaṃ pañcamaṃ.</div>
</div>
