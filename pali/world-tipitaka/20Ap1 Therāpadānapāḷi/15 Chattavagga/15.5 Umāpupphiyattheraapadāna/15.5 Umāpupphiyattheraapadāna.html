<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/15">15 Chattavagga</a>
</div>
<div class="i">15.5 Umāpupphiyattheraapadāna</div>
<div class="h">Chattavagga</div>
<div class="h">Umāpupphiyattheraapadāna</div>
<div class="q" id="p_20Ap1_2306"> <div class="divNumber">21.</div> <div class="p"> <table class="singleColumn"> <tr> <td> <div class="pN">2306</div> <div class="G">“Nibbute lokamahite,</div> </td> </tr> <tr> <td> <div class="G">āhutīnaṃ paṭiggahe;</div> </td> </tr> <tr> <td> <div class="G">Siddhatthamhi bhagavati,</div> </td> </tr> <tr> <td> <div class="G">mahāthūpamaho ahu.</div> </td> </tr> </table> </div>
</div>
<div class="q" id="p_20Ap1_2307"> <div class="divNumber">22.</div> <div class="p"> <table class="singleColumn"> <tr> <td> <div class="pN">2307</div> <div class="G">Mahe pavattamānamhi,</div> </td> </tr> <tr> <td> <div class="G">siddhatthassa mahesino;</div> </td> </tr> <tr> <td> <div class="G">Umāpupphaṃ gahetvāna,</div> </td> </tr> <tr> <td> <div class="G">thūpamhi abhiropayiṃ.</div> </td> </tr> </table> </div>
</div>
<div class="q" id="p_20Ap1_2308"> <div class="divNumber">23.</div> <div class="p"> <table class="singleColumn"> <tr> <td> <div class="pN">2308</div> <div class="G">Catunnavutito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">thūpapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2309"> <div class="divNumber">24.</div> <div class="p"> <table class="singleColumn"> <tr> <td> <div class="pN">2309</div> <div class="G">Ito ca navame kappe,</div> </td> </tr> <tr> <td> <div class="G">somadevasanāmakā;</div> </td> </tr> <tr> <td> <div class="G">Pañcāsītisu rājāno,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2310"> <div class="divNumber">25.</div> <div class="p"> <table class="singleColumn"> <tr> <td> <div class="pN">2310</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2311"> <div class="p">
<span class="pN">2311</span>Itthaṃ sudaṃ āyasmā umāpupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2312">
<span class="pN">2312</span>Umāpupphiyattherassāpadānaṃ pañcamaṃ.</div>
</div>
