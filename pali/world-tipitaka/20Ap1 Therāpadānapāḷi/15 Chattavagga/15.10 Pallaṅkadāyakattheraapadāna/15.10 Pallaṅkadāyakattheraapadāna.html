<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/15">15 Chattavagga</a>
</div>
<div class="i">15.10 Pallaṅkadāyakattheraapadāna</div>
<div class="h">Chattavagga</div>
<div class="h">Pallaṅkadāyakattheraapadāna</div>
<div class="q" id="p_20Ap1_2343"> <div class="divNumber">48.</div> <div class="p"> <table class="singleColumn"> <tr> <td> <div class="pN">2343</div> <div class="G">“Sumedhassa bhagavato,</div> </td> </tr> <tr> <td> <div class="G">lokajeṭṭhassa tādino;</div> </td> </tr> <tr> <td> <div class="G">Pallaṅko hi mayā dinno,</div> </td> </tr> <tr> <td> <div class="G">sauttarasapacchado.</div> </td> </tr> </table> </div>
</div>
<div class="q" id="p_20Ap1_2344"> <div class="divNumber">49.</div> <div class="p"> <table class="singleColumn"> <tr> <td> <div class="pN">2344</div> <div class="G">Sattaratanasampanno,</div> </td> </tr> <tr> <td> <div class="G">pallaṅko āsi so tadā;</div> </td> </tr> <tr> <td> <div class="G">Mama saṅkappamaññāya,</div> </td> </tr> <tr> <td> <div class="G">nibbattati sadā mama.</div> </td> </tr> </table> </div>
</div>
<div class="q" id="p_20Ap1_2345"> <div class="divNumber">50.</div> <div class="p"> <table class="singleColumn"> <tr> <td> <div class="pN">2345</div> <div class="G">Tiṃsakappasahassamhi,</div> </td> </tr> <tr> <td> <div class="G">pallaṅkamadadiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">pallaṅkassa idaṃ phalaṃ.</div> </td> </tr> </table> </div>
</div>
<div class="q" id="p_20Ap1_2346"> <div class="divNumber">51.</div> <div class="p"> <table class="singleColumn"> <tr> <td> <div class="pN">2346</div> <div class="G">Vīsakappasahassamhi,</div> </td> </tr> <tr> <td> <div class="G">suvaṇṇābhā tayo janā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2347"> <div class="divNumber">52.</div> <div class="p"> <table class="singleColumn"> <tr> <td> <div class="pN">2347</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (1987)</div> </td> </tr> </table> </div>
</div>
<div class="q" id="p_20Ap1_2348"> <div class="p">
<span class="pN">2348</span>Itthaṃ sudaṃ āyasmā pallaṅkadāyako thero imā gāthāyo abhāsitthāti. </div>
</div>
<div class="CENTER" id="p_20Ap1_2349">
<span class="pN">2349</span>Pallaṅkadāyakattherassāpadānaṃ dasamaṃ.</div>
<div class="ENDH3" id="p_20Ap1_2350">
<span class="pN">2350</span>Chattavaggo pannarasamo.</div>
<div class="SUMMARY" id="p_20Ap1_2351">
<span class="pN">2351</span><span class="firstLetter">T</span>assuddānaṃ</div>
<div class="q" id="p_20Ap1_2352"> <div class="p"> <table class="singleColumn"> <tr> <td> <div class="pN">2352</div> <div class="G">Chattaṃ thambho ca vedi ca,</div> </td> </tr> <tr> <td> <div class="G">parivārumapupphiyo;</div> </td> </tr> <tr> <td> <div class="G">Anulepo ca maggo ca,</div> </td> </tr> <tr> <td> <div class="G">phalako ca vaṭaṃsako;</div> </td> </tr> <tr> <td> <div class="G">Pallaṅkadāyī ca gāthāyo,</div> </td> </tr> <tr> <td> <div class="G">chappaññāsa pakittitāti.</div> </td> </tr> </table> </div>
</div>
</div>
