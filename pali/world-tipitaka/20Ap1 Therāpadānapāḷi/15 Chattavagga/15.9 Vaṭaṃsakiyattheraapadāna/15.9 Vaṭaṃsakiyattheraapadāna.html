<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/15">15 Chattavagga</a>
</div>
<div class="i">15.9 Vaṭaṃsakiyattheraapadāna</div>
<div class="h">Chattavagga</div>
<div class="h">Vaṭaṃsakiyattheraapadāna</div>
<div class="q" id="p_20Ap1_2336"> <div class="divNumber">43.</div> <div class="p"> <table class="singleColumn"> <tr> <td> <div class="pN">2336</div> <div class="G">“Sumedho nāma nāmena,</div> </td> </tr> <tr> <td> <div class="G">sayambhū aparājito;</div> </td> </tr> <tr> <td> <div class="G">Vivekamanubrūhanto,</div> </td> </tr> <tr> <td> <div class="G">ajjhogāhi mahāvanaṃ.</div> </td> </tr> </table> </div>
</div>
<div class="q" id="p_20Ap1_2337"> <div class="divNumber">44.</div> <div class="p"> <table class="singleColumn"> <tr> <td> <div class="pN">2337</div> <div class="G">Saḷalaṃ pupphitaṃ disvā,</div> </td> </tr> <tr> <td> <div class="G">ganthitvāna vaṭaṃsakaṃ;</div> </td> </tr> <tr> <td> <div class="G">Buddhassa abhiropesiṃ,</div> </td> </tr> <tr> <td> <div class="G">sammukhā lokanāyakaṃ.</div> </td> </tr> </table> </div>
</div>
<div class="q" id="p_20Ap1_2338"> <div class="divNumber">45.</div> <div class="p"> <table class="singleColumn"> <tr> <td> <div class="pN">2338</div> <div class="G">Tiṃsakappasahassamhi,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2339"> <div class="divNumber">46.</div> <div class="p"> <table class="singleColumn"> <tr> <td> <div class="pN">2339</div> <div class="G">Ūnavīse kappasate,</div> </td> </tr> <tr> <td> <div class="G">soḷasāsuṃ sunimmitā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2340"> <div class="divNumber">47.</div> <div class="p"> <table class="singleColumn"> <tr> <td> <div class="pN">2340</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2341"> <div class="p">
<span class="pN">2341</span>Itthaṃ sudaṃ āyasmā vaṭaṃsakiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2342">
<span class="pN">2342</span>Vaṭaṃsakiyattherassāpadānaṃ navamaṃ.</div>
</div>
