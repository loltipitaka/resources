<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/4">4 Kuṇḍadhānavagga</a>
</div>
<div class="i">4.9 Dhammacakkikattheraapadāna</div>
<div class="h">Kuṇḍadhānavagga</div>
<div class="h">Dhammacakkikattheraapadāna</div>
<div class="q" id="p_20Ap1_1190"> <div class="divNumber">102.</div> <div class="p"> <table class="singleColumn"> <tr> <td> <div class="pN">1190</div> <div class="G">“Siddhatthassa bhagavato,</div> </td> </tr> <tr> <td> <div class="G">sīhāsanassa sammukhā;</div> </td> </tr> <tr> <td> <div class="G">Dhammacakkaṃ me ṭhapitaṃ,</div> </td> </tr> <tr> <td> <div class="G">sukataṃ viññuvaṇṇitaṃ.</div> </td> </tr> </table> </div>
</div>
<div class="q" id="p_20Ap1_1191"> <div class="divNumber">103.</div> <div class="p"> <table class="singleColumn"> <tr> <td> <div class="pN">1191</div> <div class="G">Cāruvaṇṇova sobhāmi,</div> </td> </tr> <tr> <td> <div class="G">sayoggabalavāhano;</div> </td> </tr> <tr> <td> <div class="G">Parivārenti maṃ niccaṃ,</div> </td> </tr> <tr> <td> <div class="G">anuyantā bahujjanā.</div> </td> </tr> </table> </div>
</div>
<div class="q" id="p_20Ap1_1192"> <div class="divNumber">104.</div> <div class="p"> <table class="singleColumn"> <tr> <td> <div class="pN">1192</div> <div class="G">Saṭṭhitūriyasahassehi,</div> </td> </tr> <tr> <td> <div class="G">paricāremahaṃ sadā;</div> </td> </tr> <tr> <td> <div class="G">Parivārena sobhāmi,</div> </td> </tr> <tr> <td> <div class="G">puññakammassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1193"> <div class="divNumber">105.</div> <div class="p"> <table class="singleColumn"> <tr> <td> <div class="pN">1193</div> <div class="G">Catunnavutito kappe,</div> </td> </tr> <tr> <td> <div class="G">yaṃ cakkaṃ ṭhapayiṃ ahaṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">dhammacakkassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1194"> <div class="divNumber">106.</div> <div class="p"> <table class="singleColumn"> <tr> <td> <div class="pN">1194</div> <div class="G">Ito ekādase kappe,</div> </td> </tr> <tr> <td> <div class="G">aṭṭhāsiṃsu janādhipā;</div> </td> </tr> <tr> <td> <div class="G">Sahassarājanāmena,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1195"> <div class="divNumber">107.</div> <div class="p"> <table class="singleColumn"> <tr> <td> <div class="pN">1195</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1196"> <div class="p">
<span class="pN">1196</span>Itthaṃ sudaṃ āyasmā dhammacakkiko thero imā gāthāyo abhāsitthāti. </div>
</div>
<div class="CENTER" id="p_20Ap1_1197">
<span class="pN">1197</span>Dhammacakkikattherassāpadānaṃ navamaṃ.</div>
</div>
