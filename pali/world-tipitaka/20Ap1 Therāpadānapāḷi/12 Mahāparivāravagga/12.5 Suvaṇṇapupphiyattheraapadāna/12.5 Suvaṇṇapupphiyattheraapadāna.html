<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/12">12 Mahāparivāravagga</a>
</div>
<div class="i">12.5 Suvaṇṇapupphiyattheraapadāna</div>
<div class="h">Mahāparivāravagga</div>
<div class="h">Suvaṇṇapupphiyattheraapadāna</div>
<div class="q" id="p_20Ap1_1988"> <div class="divNumber">40.</div> <div class="p"> <table class="singleColumn"> <tr> <td> <div class="pN">1988</div> <div class="G">“Vipassī nāma bhagavā,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Nisinno janakāyassa,</div> </td> </tr> <tr> <td> <div class="G">desesi amataṃ padaṃ.</div> </td> </tr> </table> </div>
</div>
<div class="q" id="p_20Ap1_1989"> <div class="divNumber">41.</div> <div class="p"> <table class="singleColumn"> <tr> <td> <div class="pN">1989</div> <div class="G">Tassāhaṃ dhammaṃ sutvāna,</div> </td> </tr> <tr> <td> <div class="G">dvipadindassa tādino;</div> </td> </tr> <tr> <td> <div class="G">Soṇṇapupphāni cattāri,</div> </td> </tr> <tr> <td> <div class="G">buddhassa abhiropayiṃ.</div> </td> </tr> </table> </div>
</div>
<div class="q" id="p_20Ap1_1990"> <div class="divNumber">42.</div> <div class="p"> <table class="singleColumn"> <tr> <td> <div class="pN">1990</div> <div class="G">Suvaṇṇacchadanaṃ āsi,</div> </td> </tr> <tr> <td> <div class="G">yāvatā parisā tadā;</div> </td> </tr> <tr> <td> <div class="G">Buddhābhā ca suvaṇṇābhā,</div> </td> </tr> <tr> <td> <div class="G">āloko vipulo ahu.</div> </td> </tr> </table> </div>
</div>
<div class="q" id="p_20Ap1_1991"> <div class="divNumber">43.</div> <div class="p"> <table class="singleColumn"> <tr> <td> <div class="pN">1991</div> <div class="G">Udaggacitto sumano,</div> </td> </tr> <tr> <td> <div class="G">vedajāto katañjalī;</div> </td> </tr> <tr> <td> <div class="G">Vittisañjanano tesaṃ,</div> </td> </tr> <tr> <td> <div class="G">diṭṭhadhammasukhāvaho.</div> </td> </tr> </table> </div>
</div>
<div class="q" id="p_20Ap1_1992"> <div class="divNumber">44.</div> <div class="p"> <table class="singleColumn"> <tr> <td> <div class="pN">1992</div> <div class="G">Āyācitvāna sambuddhaṃ,</div> </td> </tr> <tr> <td> <div class="G">vanditvāna ca subbataṃ;</div> </td> </tr> <tr> <td> <div class="G">Pāmojjaṃ janayitvāna,</div> </td> </tr> <tr> <td> <div class="G">sakaṃ bhavanupāgamiṃ.</div> </td> </tr> </table> </div>
</div>
<div class="q" id="p_20Ap1_1993"> <div class="divNumber">45.</div> <div class="p"> <table class="singleColumn"> <tr> <td> <div class="pN">1993</div> <div class="G">Bhavane upaviṭṭhohaṃ,</div> </td> </tr> <tr> <td> <div class="G">buddhaseṭṭhaṃ anussariṃ;</div> </td> </tr> <tr> <td> <div class="G">Tena cittappasādena,</div> </td> </tr> <tr> <td> <div class="G">tusitaṃ upapajjahaṃ.</div> </td> </tr> </table> </div>
</div>
<div class="q" id="p_20Ap1_1994"> <div class="divNumber">46.</div> <div class="p"> <table class="singleColumn"> <tr> <td> <div class="pN">1994</div> <div class="G">Ekanavutito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_1995"> <div class="divNumber">47.</div> <div class="p"> <table class="singleColumn"> <tr> <td> <div class="pN">1995</div> <div class="G">Soḷasāsiṃsu rājāno,</div> </td> </tr> <tr> <td> <div class="G">nemisammatanāmakā;</div> </td> </tr> <tr> <td> <div class="G">Tetālīse ito kappe,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_1996"> <div class="divNumber">48.</div> <div class="p"> <table class="singleColumn"> <tr> <td> <div class="pN">1996</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_1997"> <div class="p">
<span class="pN">1997</span>Itthaṃ sudaṃ āyasmā suvaṇṇapupphiyo thero imā gāthāyo abhāsitthāti. </div>
</div>
<div class="CENTER" id="p_20Ap1_1998">
<span class="pN">1998</span>Suvaṇṇapupphiyattherassāpadānaṃ pañcamaṃ.</div>
</div>
