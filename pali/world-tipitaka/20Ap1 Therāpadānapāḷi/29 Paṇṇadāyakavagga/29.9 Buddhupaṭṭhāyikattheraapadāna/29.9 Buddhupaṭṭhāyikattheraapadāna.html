<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/29">29 Paṇṇadāyakavagga</a>
</div>
<div class="i">29.9 Buddhupaṭṭhāyikattheraapadāna</div>
<div class="h">Paṇṇadāyakavagga</div>
<div class="h">Buddhupaṭṭhāyikattheraapadāna</div>
<div class="q" id="p_20Ap1_3340"> <div class="divNumber">38.</div> <div class="p"> <table class="singleColumn"> <tr> <td> <div class="pN">3340</div> <div class="G">“Veṭambhinīti me nāmaṃ,</div> </td> </tr> <tr> <td> <div class="G">pitusantaṃ mamaṃ tadā;</div> </td> </tr> <tr> <td> <div class="G">Mama hatthaṃ gahetvāna,</div> </td> </tr> <tr> <td> <div class="G">upānayi mahāmuniṃ.</div> </td> </tr> </table> </div>
</div>
<div class="q" id="p_20Ap1_3341"> <div class="divNumber">39.</div> <div class="p"> <table class="singleColumn"> <tr> <td> <div class="pN">3341</div> <div class="G">Imemaṃ uddisissanti,</div> </td> </tr> <tr> <td> <div class="G">buddhā lokagganāyakā;</div> </td> </tr> <tr> <td> <div class="G">Tehaṃ upaṭṭhiṃ sakkaccaṃ,</div> </td> </tr> <tr> <td> <div class="G">pasanno sehi pāṇibhi.</div> </td> </tr> </table> </div>
</div>
<div class="q" id="p_20Ap1_3342"> <div class="divNumber">40.</div> <div class="p"> <table class="singleColumn"> <tr> <td> <div class="pN">3342</div> <div class="G">Ekattiṃse ito kappe,</div> </td> </tr> <tr> <td> <div class="G">buddhe upaṭṭhahiṃ tadā;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">upaṭṭhānassidaṃ phalaṃ.</div> </td> </tr> </table> </div>
</div>
<div class="q" id="p_20Ap1_3343"> <div class="divNumber">41.</div> <div class="p"> <table class="singleColumn"> <tr> <td> <div class="pN">3343</div> <div class="G">Tevīsamhi ito kappe,</div> </td> </tr> <tr> <td> <div class="G">caturo āsu khattiyā;</div> </td> </tr> <tr> <td> <div class="G">Samaṇupaṭṭhākā nāma,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_3344"> <div class="divNumber">42.</div> <div class="p"> <table class="singleColumn"> <tr> <td> <div class="pN">3344</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_3345"> <div class="p">
<span class="pN">3345</span>Itthaṃ sudaṃ āyasmā buddhupaṭṭhāyiko thero imā gāthāyo abhāsitthāti. </div>
</div>
<div class="CENTER" id="p_20Ap1_3346">
<span class="pN">3346</span>Buddhupaṭṭhāyikattherassāpadānaṃ navamaṃ.</div>
</div>
