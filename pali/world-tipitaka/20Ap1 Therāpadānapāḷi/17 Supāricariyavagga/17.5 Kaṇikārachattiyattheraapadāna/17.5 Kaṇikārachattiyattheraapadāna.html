<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/17">17 Supāricariyavagga</a>
</div>
<div class="i">17.5 Kaṇikārachattiyattheraapadāna</div>
<div class="h">Supāricariyavagga</div>
<div class="h">Kaṇikārachattiyattheraapadāna</div>
<div class="q" id="p_20Ap1_2463"> <div class="divNumber">23.</div> <div class="p"> <table class="singleColumn"> <tr> <td> <div class="pN">2463</div> <div class="G">“Vessabhū nāma sambuddho,</div> </td> </tr> <tr> <td> <div class="G">lokajeṭṭho narāsabho;</div> </td> </tr> <tr> <td> <div class="G">Divāvihārāya muni,</div> </td> </tr> <tr> <td> <div class="G">ogāhayi mahāvanaṃ.</div> </td> </tr> </table> </div>
</div>
<div class="q" id="p_20Ap1_2464"> <div class="divNumber">24.</div> <div class="p"> <table class="singleColumn"> <tr> <td> <div class="pN">2464</div> <div class="G">Kaṇikāraṃ ocinitvā,</div> </td> </tr> <tr> <td> <div class="G">chattaṃ katvānahaṃ tadā;</div> </td> </tr> <tr> <td> <div class="G">Pupphacchadanaṃ katvāna,</div> </td> </tr> <tr> <td> <div class="G">buddhassa abhiropayiṃ.</div> </td> </tr> </table> </div>
</div>
<div class="q" id="p_20Ap1_2465"> <div class="divNumber">25.</div> <div class="p"> <table class="singleColumn"> <tr> <td> <div class="pN">2465</div> <div class="G">Ekattiṃse ito kappe,</div> </td> </tr> <tr> <td> <div class="G">yaṃ pupphamabhiropayiṃ;</div> </td> </tr> <tr> <td> <div class="G">Duggatiṃ nābhijānāmi,</div> </td> </tr> <tr> <td> <div class="G">buddhapūjāyidaṃ phalaṃ.</div> </td> </tr> </table> </div>
</div>
<div class="q" id="p_20Ap1_2466"> <div class="divNumber">26.</div> <div class="p"> <table class="singleColumn"> <tr> <td> <div class="pN">2466</div> <div class="G">Ito vīsatikappamhi,</div> </td> </tr> <tr> <td> <div class="G">soṇṇābhā aṭṭha khattiyā;</div> </td> </tr> <tr> <td> <div class="G">Sattaratanasampannā,</div> </td> </tr> <tr> <td> <div class="G">cakkavattī mahabbalā.</div> </td> </tr> </table> </div>
</div>
<div class="q" id="p_20Ap1_2467"> <div class="divNumber">27.</div> <div class="p"> <table class="singleColumn"> <tr> <td> <div class="pN">2467</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”.</div> </td> </tr> </table> </div>
</div>
<div class="q" id="p_20Ap1_2468"> <div class="p">
<span class="pN">2468</span>Itthaṃ sudaṃ āyasmā kaṇikārachattiyo thero imā gāthāyo abhāsitthāti. </div>
</div>
<div class="CENTER" id="p_20Ap1_2469">
<span class="pN">2469</span>Kaṇikārachattiyattherassāpadānaṃ pañcamaṃ.</div>
</div>
