<div>
<div class="b">
<a href="/">Home</a> » <a href="/tipitaka/20Ap1">20Ap1 Therāpadānapāḷi</a> » <a href="/tipitaka/20Ap1/41">41 Metteyyavagga</a>
</div>
<div class="i">41.10 Udenattheraapadāna</div>
<div class="h">Metteyyavagga</div>
<div class="h">Udenattheraapadāna</div>
<div class="q" id="p_20Ap1_5194"> <div class="divNumber">330.</div> <div class="p"> <table class="singleColumn"> <tr> <td> <div class="pN">5194</div> <div class="G">“Himavantassāvidūre,</div> </td> </tr> <tr> <td> <div class="G">padumo nāma pabbato;</div> </td> </tr> <tr> <td> <div class="G">Assamo sukato mayhaṃ,</div> </td> </tr> <tr> <td> <div class="G">paṇṇasālā sumāpitā.</div> </td> </tr> </table> </div>
</div>
<div class="q" id="p_20Ap1_5195"> <div class="divNumber">331.</div> <div class="p"> <table class="singleColumn"> <tr> <td> <div class="pN">5195</div> <div class="G">Nadiyo sandare tattha,</div> </td> </tr> <tr> <td> <div class="G">supatitthā manoramā;</div> </td> </tr> <tr> <td> <div class="G">Acchodakā sītajalā,</div> </td> </tr> <tr> <td> <div class="G">sandare nadiyo sadā.</div> </td> </tr> </table> </div>
</div>
<div class="q" id="p_20Ap1_5196"> <div class="divNumber">332.</div> <div class="p"> <table class="singleColumn"> <tr> <td> <div class="pN">5196</div> <div class="G">Pāṭhīnā pāvusā macchā,</div> </td> </tr> <tr> <td> <div class="G">balajā muñjarohitā;</div> </td> </tr> <tr> <td> <div class="G">Sobhentā nadiyo ete,</div> </td> </tr> <tr> <td> <div class="G">vasanti nadiyā sadā.</div> </td> </tr> </table> </div>
</div>
<div class="q" id="p_20Ap1_5197"> <div class="divNumber">333.</div> <div class="p"> <table class="singleColumn"> <tr> <td> <div class="pN">5197</div> <div class="G">Ambajambūhi sañchannā,</div> </td> </tr> <tr> <td> <div class="G">kareritilakā tathā;</div> </td> </tr> <tr> <td> <div class="G">Uddālakā pāṭaliyo,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5198"> <div class="divNumber">334.</div> <div class="p"> <table class="singleColumn"> <tr> <td> <div class="pN">5198</div> <div class="G">Aṅkolakā bimbijālā,</div> </td> </tr> <tr> <td> <div class="G">māyākārī ca pupphitā;</div> </td> </tr> <tr> <td> <div class="G">Gandhena upavāyantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5199"> <div class="divNumber">335.</div> <div class="p"> <table class="singleColumn"> <tr> <td> <div class="pN">5199</div> <div class="G">Atimuttā sattalikā,</div> </td> </tr> <tr> <td> <div class="G">nāgā sālā ca pupphitā;</div> </td> </tr> <tr> <td> <div class="G">Dibbagandhaṃ sampavantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5200"> <div class="divNumber">336.</div> <div class="p"> <table class="singleColumn"> <tr> <td> <div class="pN">5200</div> <div class="G">Kosambā saḷalā nīpā,</div> </td> </tr> <tr> <td> <div class="G">aṭṭhaṅgāpi ca pupphitā;</div> </td> </tr> <tr> <td> <div class="G">Dibbagandhaṃ sampavantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5201"> <div class="divNumber">337.</div> <div class="p"> <table class="singleColumn"> <tr> <td> <div class="pN">5201</div> <div class="G">Harītakā āmalakā,</div> </td> </tr> <tr> <td> <div class="G">ambajambuvibhītakā;</div> </td> </tr> <tr> <td> <div class="G">Kolā bhallātakā billā,</div> </td> </tr> <tr> <td> <div class="G">phalāni bahu assame.</div> </td> </tr> </table> </div>
</div>
<div class="q" id="p_20Ap1_5202"> <div class="divNumber">338.</div> <div class="p"> <table class="singleColumn"> <tr> <td> <div class="pN">5202</div> <div class="G">Kalambā kandalī tattha,</div> </td> </tr> <tr> <td> <div class="G">pupphanti mama assame;</div> </td> </tr> <tr> <td> <div class="G">Dibbagandhaṃ sampavantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5203"> <div class="divNumber">339.</div> <div class="p"> <table class="singleColumn"> <tr> <td> <div class="pN">5203</div> <div class="G">Asokapiṇḍivārī ca,</div> </td> </tr> <tr> <td> <div class="G">nimbarukkhā ca pupphitā;</div> </td> </tr> <tr> <td> <div class="G">Dibbagandhaṃ sampavantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5204"> <div class="divNumber">340.</div> <div class="p"> <table class="singleColumn"> <tr> <td> <div class="pN">5204</div> <div class="G">Punnāgā giripunnāgā,</div> </td> </tr> <tr> <td> <div class="G">timirā tattha pupphitā;</div> </td> </tr> <tr> <td> <div class="G">Dibbagandhaṃ sampavantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5205"> <div class="divNumber">341.</div> <div class="p"> <table class="singleColumn"> <tr> <td> <div class="pN">5205</div> <div class="G">Nigguṇḍī sirinigguṇḍī,</div> </td> </tr> <tr> <td> <div class="G">camparukkhettha pupphitā;</div> </td> </tr> <tr> <td> <div class="G">Dibbagandhaṃ sampavantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5206"> <div class="divNumber">342.</div> <div class="p"> <table class="singleColumn"> <tr> <td> <div class="pN">5206</div> <div class="G">Avidūre pokkharaṇī,</div> </td> </tr> <tr> <td> <div class="G">cakkavākūpakūjitā;</div> </td> </tr> <tr> <td> <div class="G">Mandālakehi sañchannā,</div> </td> </tr> <tr> <td> <div class="G">padumuppalakehi ca.</div> </td> </tr> </table> </div>
</div>
<div class="q" id="p_20Ap1_5207"> <div class="divNumber">343.</div> <div class="p"> <table class="singleColumn"> <tr> <td> <div class="pN">5207</div> <div class="G">Acchodakā sītajalā,</div> </td> </tr> <tr> <td> <div class="G">supatitthā manoramā;</div> </td> </tr> <tr> <td> <div class="G">Acchā phalikasamānā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5208"> <div class="divNumber">344.</div> <div class="p"> <table class="singleColumn"> <tr> <td> <div class="pN">5208</div> <div class="G">Padumā pupphare tattha,</div> </td> </tr> <tr> <td> <div class="G">puṇḍarīkā ca uppalā;</div> </td> </tr> <tr> <td> <div class="G">Mandālakehi sañchannā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5209"> <div class="divNumber">345.</div> <div class="p"> <table class="singleColumn"> <tr> <td> <div class="pN">5209</div> <div class="G">Pāṭhīnā pāvusā macchā,</div> </td> </tr> <tr> <td> <div class="G">balajā muñjarohitā;</div> </td> </tr> <tr> <td> <div class="G">Vicarantāva te tattha,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5210"> <div class="divNumber">346.</div> <div class="p"> <table class="singleColumn"> <tr> <td> <div class="pN">5210</div> <div class="G">Kumbhīlā susumārā ca,</div> </td> </tr> <tr> <td> <div class="G">kacchapā ca gahā bahū;</div> </td> </tr> <tr> <td> <div class="G">Ogahā ajagarā ca,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5211"> <div class="divNumber">347.</div> <div class="p"> <table class="singleColumn"> <tr> <td> <div class="pN">5211</div> <div class="G">Pārevatā ravihaṃsā,</div> </td> </tr> <tr> <td> <div class="G">cakkavākā nadīcarā;</div> </td> </tr> <tr> <td> <div class="G">Dindibhā sāḷikā cettha,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5212"> <div class="divNumber">348.</div> <div class="p"> <table class="singleColumn"> <tr> <td> <div class="pN">5212</div> <div class="G">Nayitā ambagandhī ca,</div> </td> </tr> <tr> <td> <div class="G">ketakā tattha pupphitā;</div> </td> </tr> <tr> <td> <div class="G">Dibbagandhaṃ sampavantā,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5213"> <div class="divNumber">349.</div> <div class="p"> <table class="singleColumn"> <tr> <td> <div class="pN">5213</div> <div class="G">Sīhā byagghā ca dīpī ca,</div> </td> </tr> <tr> <td> <div class="G">acchakokataracchakā;</div> </td> </tr> <tr> <td> <div class="G">Anusañcarantā pavane,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5214"> <div class="divNumber">350.</div> <div class="p"> <table class="singleColumn"> <tr> <td> <div class="pN">5214</div> <div class="G">Jaṭābhārena bharitā,</div> </td> </tr> <tr> <td> <div class="G">ajinuttaravāsanā;</div> </td> </tr> <tr> <td> <div class="G">Anusañcarantā pavane,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5215"> <div class="divNumber">351.</div> <div class="p"> <table class="singleColumn"> <tr> <td> <div class="pN">5215</div> <div class="G">Ajinānidharā ete,</div> </td> </tr> <tr> <td> <div class="G">nipakā santavuttino;</div> </td> </tr> <tr> <td> <div class="G">Appāhārāva te sabbe,</div> </td> </tr> <tr> <td> <div class="G">sobhenti mama assamaṃ.</div> </td> </tr> </table> </div>
</div>
<div class="q" id="p_20Ap1_5216"> <div class="divNumber">352.</div> <div class="p"> <table class="singleColumn"> <tr> <td> <div class="pN">5216</div> <div class="G">Khāribhāraṃ gahetvāna,</div> </td> </tr> <tr> <td> <div class="G">ajjhogayha vanaṃ tadā;</div> </td> </tr> <tr> <td> <div class="G">Mūlaphalāni bhuñjantā,</div> </td> </tr> <tr> <td> <div class="G">vasanti assame tadā.</div> </td> </tr> </table> </div>
</div>
<div class="q" id="p_20Ap1_5217"> <div class="divNumber">353.</div> <div class="p"> <table class="singleColumn"> <tr> <td> <div class="pN">5217</div> <div class="G">Na te dāruṃ āharanti,</div> </td> </tr> <tr> <td> <div class="G">udakaṃ pādadhovanaṃ;</div> </td> </tr> <tr> <td> <div class="G">Sabbesaṃ ānubhāvena,</div> </td> </tr> <tr> <td> <div class="G">sayamevāharīyati.</div> </td> </tr> </table> </div>
</div>
<div class="q" id="p_20Ap1_5218"> <div class="divNumber">354.</div> <div class="p"> <table class="singleColumn"> <tr> <td> <div class="pN">5218</div> <div class="G">Cullāsītisahassāni,</div> </td> </tr> <tr> <td> <div class="G">isayettha samāgatā;</div> </td> </tr> <tr> <td> <div class="G">Sabbeva jhāyino ete,</div> </td> </tr> <tr> <td> <div class="G">uttamatthagavesakā.</div> </td> </tr> </table> </div>
</div>
<div class="q" id="p_20Ap1_5219"> <div class="divNumber">355.</div> <div class="p"> <table class="singleColumn"> <tr> <td> <div class="pN">5219</div> <div class="G">Tapassino brahmacārī,</div> </td> </tr> <tr> <td> <div class="G">codentā appanāva te;</div> </td> </tr> <tr> <td> <div class="G">Ambarāvacarā sabbe,</div> </td> </tr> <tr> <td> <div class="G">vasanti assame tadā.</div> </td> </tr> </table> </div>
</div>
<div class="q" id="p_20Ap1_5220"> <div class="divNumber">356.</div> <div class="p"> <table class="singleColumn"> <tr> <td> <div class="pN">5220</div> <div class="G">Pañcāhaṃ sannipatanti,</div> </td> </tr> <tr> <td> <div class="G">ekaggā santavuttino;</div> </td> </tr> <tr> <td> <div class="G">Aññoññaṃ abhivādetvā,</div> </td> </tr> <tr> <td> <div class="G">pakkamanti disāmukhā.</div> </td> </tr> </table> </div>
</div>
<div class="q" id="p_20Ap1_5221"> <div class="divNumber">357.</div> <div class="p"> <table class="singleColumn"> <tr> <td> <div class="pN">5221</div> <div class="G">Padumuttaro nāma jino,</div> </td> </tr> <tr> <td> <div class="G">sabbadhammāna pāragū;</div> </td> </tr> <tr> <td> <div class="G">Tamandhakāraṃ vidhamaṃ,</div> </td> </tr> <tr> <td> <div class="G">uppajji tāvade jino.</div> </td> </tr> </table> </div>
</div>
<div class="q" id="p_20Ap1_5222"> <div class="divNumber">358.</div> <div class="p"> <table class="singleColumn"> <tr> <td> <div class="pN">5222</div> <div class="G">Mama assamasāmantā,</div> </td> </tr> <tr> <td> <div class="G">yakkho āsi mahiddhiko;</div> </td> </tr> <tr> <td> <div class="G">So me saṃsittha sambuddhaṃ,</div> </td> </tr> <tr> <td> <div class="G">jalajuttamanāyakaṃ.</div> </td> </tr> </table> </div>
</div>
<div class="q" id="p_20Ap1_5223"> <div class="divNumber">359.</div> <div class="p"> <table class="singleColumn"> <tr> <td> <div class="pN">5223</div> <div class="G">‘Esa buddho samuppanno,</div> </td> </tr> <tr> <td> <div class="G">Padumuttaro mahāmuni;</div> </td> </tr> <tr> <td> <div class="G">Khippaṃ gantvāna sambuddhaṃ,</div> </td> </tr> <tr> <td> <div class="G">Payirūpāsa mārisa’.</div> </td> </tr> </table> </div>
</div>
<div class="q" id="p_20Ap1_5224"> <div class="divNumber">360.</div> <div class="p"> <table class="singleColumn"> <tr> <td> <div class="pN">5224</div> <div class="G">Yakkhassa vacanaṃ sutvā,</div> </td> </tr> <tr> <td> <div class="G">vippasannena cetasā;</div> </td> </tr> <tr> <td> <div class="G">Assamaṃ saṃsāmetvāna,</div> </td> </tr> <tr> <td> <div class="G">nikkhamiṃ vipinā tadā.</div> </td> </tr> </table> </div>
</div>
<div class="q" id="p_20Ap1_5225"> <div class="divNumber">361.</div> <div class="p"> <table class="singleColumn"> <tr> <td> <div class="pN">5225</div> <div class="G">Ceḷeva ḍayhamānamhi,</div> </td> </tr> <tr> <td> <div class="G">nikkhamitvāna assamā;</div> </td> </tr> <tr> <td> <div class="G">Ekarattiṃ nivāsetvā,</div> </td> </tr> <tr> <td> <div class="G">upagacchiṃ vināyakaṃ.</div> </td> </tr> </table> </div>
</div>
<div class="q" id="p_20Ap1_5226"> <div class="divNumber">362.</div> <div class="p"> <table class="singleColumn"> <tr> <td> <div class="pN">5226</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Catusaccaṃ pakāsento,</div> </td> </tr> <tr> <td> <div class="G">desesi amataṃ padaṃ.</div> </td> </tr> </table> </div>
</div>
<div class="q" id="p_20Ap1_5227"> <div class="divNumber">363.</div> <div class="p"> <table class="singleColumn"> <tr> <td> <div class="pN">5227</div> <div class="G">Suphullaṃ padumaṃ gayha,</div> </td> </tr> <tr> <td> <div class="G">upagantvā mahesino;</div> </td> </tr> <tr> <td> <div class="G">Pasannacitto sumano,</div> </td> </tr> <tr> <td> <div class="G">buddhassa abhiropayiṃ.</div> </td> </tr> </table> </div>
</div>
<div class="q" id="p_20Ap1_5228"> <div class="divNumber">364.</div> <div class="p"> <table class="singleColumn"> <tr> <td> <div class="pN">5228</div> <div class="G">Pūjayitvāna sambuddhaṃ,</div> </td> </tr> <tr> <td> <div class="G">jalajuttamanāyakaṃ;</div> </td> </tr> <tr> <td> <div class="G">Ekaṃsaṃ ajinaṃ katvā,</div> </td> </tr> <tr> <td> <div class="G">santhaviṃ lokanāyakaṃ.</div> </td> </tr> </table> </div>
</div>
<div class="q" id="p_20Ap1_5229"> <div class="divNumber">365.</div> <div class="p"> <table class="singleColumn"> <tr> <td> <div class="pN">5229</div> <div class="G">‘Yena ñāṇena sambuddho,</div> </td> </tr> <tr> <td> <div class="G">vasatīha anāsavo;</div> </td> </tr> <tr> <td> <div class="G">Taṃ ñāṇaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_5230"> <div class="divNumber">366.</div> <div class="p"> <table class="singleColumn"> <tr> <td> <div class="pN">5230</div> <div class="G">Saṃsārasotaṃ chinditvā,</div> </td> </tr> <tr> <td> <div class="G">tāresi sabbapāṇinaṃ;</div> </td> </tr> <tr> <td> <div class="G">Tava dhammaṃ suṇitvāna,</div> </td> </tr> <tr> <td> <div class="G">taṇhāsotaṃ taranti te.</div> </td> </tr> </table> </div>
</div>
<div class="q" id="p_20Ap1_5231"> <div class="divNumber">367.</div> <div class="p"> <table class="singleColumn"> <tr> <td> <div class="pN">5231</div> <div class="G">Tuvaṃ satthā ca ketu ca,</div> </td> </tr> <tr> <td> <div class="G">dhajo yūpo ca pāṇinaṃ;</div> </td> </tr> <tr> <td> <div class="G">Parāyaṇo patiṭṭhā ca,</div> </td> </tr> <tr> <td> <div class="G">dīpo ca dvipaduttama.</div> </td> </tr> </table> </div>
</div>
<div class="q" id="p_20Ap1_5232"> <div class="divNumber">368.</div> <div class="p"> <table class="singleColumn"> <tr> <td> <div class="pN">5232</div> <div class="G">Yāvatā gaṇino loke,</div> </td> </tr> <tr> <td> <div class="G">satthavāhā pavuccare;</div> </td> </tr> <tr> <td> <div class="G">Tuvaṃ aggosi sabbaññu,</div> </td> </tr> <tr> <td> <div class="G">tava antogadhāva te.</div> </td> </tr> </table> </div>
</div>
<div class="q" id="p_20Ap1_5233"> <div class="divNumber">369.</div> <div class="p"> <table class="singleColumn"> <tr> <td> <div class="pN">5233</div> <div class="G">Tava ñāṇena sabbaññu,</div> </td> </tr> <tr> <td> <div class="G">tāresi janataṃ bahuṃ;</div> </td> </tr> <tr> <td> <div class="G">Tava dassanamāgamma,</div> </td> </tr> <tr> <td> <div class="G">dukkhassantaṃ karissare.</div> </td> </tr> </table> </div>
</div>
<div class="q" id="p_20Ap1_5234"> <div class="divNumber">370.</div> <div class="p"> <table class="singleColumn"> <tr> <td> <div class="pN">5234</div> <div class="G">Ye kecime gandhajātā,</div> </td> </tr> <tr> <td> <div class="G">loke vāyanti cakkhuma;</div> </td> </tr> <tr> <td> <div class="G">Tava gandhasamo natthi,</div> </td> </tr> <tr> <td> <div class="G">puññakkhette mahāmune.</div> </td> </tr> </table> </div>
</div>
<div class="q" id="p_20Ap1_5235"> <div class="divNumber">371.</div> <div class="p"> <table class="singleColumn"> <tr> <td> <div class="pN">5235</div> <div class="G">Tiracchānayoniṃ nirayaṃ,</div> </td> </tr> <tr> <td> <div class="G">parimocesi cakkhuma;</div> </td> </tr> <tr> <td> <div class="G">Asaṅkhataṃ padaṃ santaṃ,</div> </td> </tr> <tr> <td> <div class="G">desesi tvaṃ mahāmune’.</div> </td> </tr> </table> </div>
</div>
<div class="q" id="p_20Ap1_5236"> <div class="divNumber">372.</div> <div class="p"> <table class="singleColumn"> <tr> <td> <div class="pN">5236</div> <div class="G">Padumuttaro lokavidū,</div> </td> </tr> <tr> <td> <div class="G">āhutīnaṃ paṭiggaho;</div> </td> </tr> <tr> <td> <div class="G">Bhikkhusaṃghe nisīditvā,</div> </td> </tr> <tr> <td> <div class="G">imā gāthā abhāsatha.</div> </td> </tr> </table> </div>
</div>
<div class="q" id="p_20Ap1_5237"> <div class="divNumber">373.</div> <div class="p"> <table class="singleColumn"> <tr> <td> <div class="pN">5237</div> <div class="G">‘Yo me ñāṇaṃ apūjesi,</div> </td> </tr> <tr> <td> <div class="G">pasanno sehi pāṇibhi;</div> </td> </tr> <tr> <td> <div class="G">Tamahaṃ kittayissāmi,</div> </td> </tr> <tr> <td> <div class="G">suṇātha mama bhāsato.</div> </td> </tr> </table> </div>
</div>
<div class="q" id="p_20Ap1_5238"> <div class="divNumber">374.</div> <div class="p"> <table class="singleColumn"> <tr> <td> <div class="pN">5238</div> <div class="G">Tiṃsakappasahassāni,</div> </td> </tr> <tr> <td> <div class="G">devaloke ramissati;</div> </td> </tr> <tr> <td> <div class="G">Sahassakkhattuṃ rājā ca,</div> </td> </tr> <tr> <td> <div class="G">cakkavattī bhavissati’.</div> </td> </tr> </table> </div>
</div>
<div class="q" id="p_20Ap1_5239"> <div class="divNumber">375.</div> <div class="p"> <table class="singleColumn"> <tr> <td> <div class="pN">5239</div> <div class="G">Suladdhalābhaṃ laddhomhi,</div> </td> </tr> <tr> <td> <div class="G">tosayitvāna subbataṃ;</div> </td> </tr> <tr> <td> <div class="G">Sabbāsave pariññāya,</div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5240"> <div class="divNumber">376.</div> <div class="p"> <table class="singleColumn"> <tr> <td> <div class="pN">5240</div> <div class="G">Kilesā jhāpitā mayhaṃ,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">viharāmi anāsavo.</div> </td> </tr> </table> </div>
</div>
<div class="q" id="p_20Ap1_5241"> <div class="divNumber">377.</div> <div class="p"> <table class="singleColumn"> <tr> <td> <div class="pN">5241</div> <div class="G">Svāgataṃ vata me āsi,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_20Ap1_5242"> <div class="divNumber">378.</div> <div class="p"> <table class="singleColumn"> <tr> <td> <div class="pN">5242</div> <div class="G">Paṭisambhidā catasso,</div> </td> </tr> <tr> <td> <div class="G">…pe… </div> </td> </tr> <tr> <td> <div class="G">kataṃ buddhassa sāsanaṃ”. (4264)</div> </td> </tr> </table> </div>
</div>
<div class="q" id="p_20Ap1_5243"> <div class="p">
<span class="pN">5243</span>Itthaṃ sudaṃ āyasmā udeno thero imā gāthāyo abhāsitthāti. </div>
</div>
<div class="CENTER" id="p_20Ap1_5244">
<span class="pN">5244</span>Udenattherassāpadānaṃ dasamaṃ.</div>
<div class="ENDH3" id="p_20Ap1_5245">
<span class="pN">5245</span>Metteyyavaggo ekacattālīsamo.</div>
<div class="SUMMARY" id="p_20Ap1_5246">
<span class="pN">5246</span><span class="firstLetter">T</span>assuddānaṃ</div>
<div class="q" id="p_20Ap1_5247"> <div class="p"> <table class="singleColumn"> <tr> <td> <div class="pN">5247</div> <div class="G">Metteyyo puṇṇako thero,</div> </td> </tr> <tr> <td> <div class="G">mettagū dhotakopi ca;</div> </td> </tr> <tr> <td> <div class="G">Upasivo ca nando ca,</div> </td> </tr> <tr> <td> <div class="G">hemako sattamo tahiṃ.</div> </td> </tr> </table> </div>
</div>
<div class="q" id="p_20Ap1_5248"> <div class="p"> <table class="singleColumn"> <tr> <td> <div class="pN">5248</div> <div class="G">Todeyyo jatukaṇṇī ca,</div> </td> </tr> <tr> <td> <div class="G">udeno ca mahāyaso;</div> </td> </tr> <tr> <td> <div class="G">Tīṇi gāthāsatānettha,</div> </td> </tr> <tr> <td> <div class="G">asīti tīṇi cuttariṃ.</div> </td> </tr> </table> </div>
</div>
</div>
