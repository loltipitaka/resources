<div>
<div class="b">
<a href="/">Home</a> » <a href="/tipitaka/33Y1">33Y1 Mūlayamakapāḷi</a> » <a href="/tipitaka/33Y1/2">2 Niddesa</a> » <a href="/tipitaka/33Y1/2/2.1">2.1 Mūlavāraniddesa</a> » <a href="/tipitaka/33Y1/2/2.1/2.1.4">2.1.4 Nāmapada nayacatukka</a>
</div>
<div class="i">2.1.4.4 Mūlamūlakanaya</div>
<div class="h">Niddesa</div>
<div class="h">Mūlavāraniddesa</div>
<div class="h">Nāmapada nayacatukka</div>
<div class="h">Mūlamūlakanaya</div>
<div class="q" id="p_33Y1_245"> <div class="divNumber">95.</div> <div class="p">
<span class="pN">245</span>»  Ye keci nāmā dhammā, sabbe te nāmamūlamūlakāti? </div>
</div>
<div class="q" id="p_33Y1_246"> <div class="p">
<span class="pN">246</span>Ahetukaṃ nāmaṃ na nāmamūlamūlakaṃ. Sahetukaṃ nāmaṃ nāmamūlamūlakaṃ. </div>
</div>
<div class="q" id="p_33Y1_247"> <div class="p">
<span class="pN">247</span>«  Ye vā pana nāmamūlamūlakā, sabbe te dhammā nāmāti? </div>
</div>
<div class="q" id="p_33Y1_248"> <div class="p">
<span class="pN">248</span>Nāmasamuṭṭhānaṃ rūpaṃ nāmamūlamūlakaṃ, na nāmaṃ. Nāmaṃ nāmamūlamūlakañceva nāmañca. </div>
</div>
<div class="q" id="p_33Y1_249"> <div class="divNumber">96.</div> <div class="p">
<span class="pN">249</span>»  Ye keci nāmā dhammā, sabbe te nāmamūlena ekamūlamūlakāti? </div>
</div>
<div class="q" id="p_33Y1_250"> <div class="p">
<span class="pN">250</span>Ahetukaṃ nāmaṃ nāmamūlena na ekamūlamūlakaṃ. Sahetukaṃ nāmaṃ nāmamūlena ekamūlamūlakaṃ. </div>
</div>
<div class="q" id="p_33Y1_251"> <div class="p">
<span class="pN">251</span>«  Ye vā pana nāmamūlena ekamūlamūlakā, sabbe te dhammā nāmāti? </div>
</div>
<div class="q" id="p_33Y1_252"> <div class="p">
<span class="pN">252</span>Nāmasamuṭṭhānaṃ rūpaṃ nāmamūlena ekamūlamūlakaṃ, na nāmaṃ. Nāmaṃ nāmamūlena ekamūlamūlakañceva nāmañca. </div>
</div>
<div class="q" id="p_33Y1_253"> <div class="divNumber">97.</div> <div class="p">
<span class="pN">253</span>»  Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti? </div>
</div>
<div class="q" id="p_33Y1_254"> <div class="p">
<span class="pN">254</span>Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā. </div>
</div>
<div class="q" id="p_33Y1_255"> <div class="p">
<span class="pN">255</span>«  Ye vā pana nāmamūlena aññamaññamūlamūlakā, sabbe te dhammā nāmāti? Āmantā. (4) </div>
</div>
<div class="CENTER" id="p_33Y1_256">
<span class="pN">256</span>Mūlavāraniddeso.</div>
</div>
