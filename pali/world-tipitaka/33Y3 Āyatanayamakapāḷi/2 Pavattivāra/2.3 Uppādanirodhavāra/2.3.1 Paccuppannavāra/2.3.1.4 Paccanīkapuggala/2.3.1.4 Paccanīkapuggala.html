<div>
<div class="b">
<a href="/">Home</a> » <a href="/tipitaka/33Y3">33Y3 Āyatanayamakapāḷi</a> » <a href="/tipitaka/33Y3/2">2 Pavattivāra</a> » <a href="/tipitaka/33Y3/2/2.3">2.3 Uppādanirodhavāra</a> » <a href="/tipitaka/33Y3/2/2.3/2.3.1">2.3.1 Paccuppannavāra</a>
</div>
<div class="i">2.3.1.4 Paccanīkapuggala</div>
<div class="h">Pavattivāra</div>
<div class="h">Uppādanirodhavāra</div>
<div class="h">Paccuppannavāra</div>
<div class="h">Paccanīkapuggala</div>
<div class="q" id="p_33Y3_1609"> <div class="divNumber">204.</div> <div class="p">
<span class="pN">1609</span>»  Yassa cakkhāyatanaṃ nuppajjati tassa sotāyatanaṃ na nirujjhatīti? </div>
</div>
<div class="q" id="p_33Y3_1610"> <div class="p">
<span class="pN">1610</span>Sasotakānaṃ cavantānaṃ tesaṃ cakkhāyatanaṃ nuppajjati, no ca tesaṃ sotāyatanaṃ na nirujjhati. Acakkhukānaṃ upapajjantānaṃ asotakānaṃ cavantānaṃ tesaṃ cakkhāyatanañca nuppajjati sotāyatanañca na nirujjhati. </div>
</div>
<div class="q" id="p_33Y3_1611"> <div class="p">
<span class="pN">1611</span>«  Yassa vā pana sotāyatanaṃ na nirujjhati tassa cakkhāyatanaṃ nuppajjatīti? </div>
</div>
<div class="q" id="p_33Y3_1612"> <div class="p">
<span class="pN">1612</span>Sacakkhukānaṃ upapajjantānaṃ tesaṃ sotāyatanaṃ na nirujjhati, no ca tesaṃ cakkhāyatanaṃ nuppajjati. Asotakānaṃ cavantānaṃ acakkhukānaṃ upapajjantānaṃ tesaṃ sotāyatanañca na nirujjhati cakkhāyatanañca nuppajjati. </div>
</div>
<div class="q" id="p_33Y3_1613"> <div class="p">
<span class="pN">1613</span>»  Yassa cakkhāyatanaṃ nuppajjati tassa ghānāyatanaṃ na nirujjhatīti? </div>
</div>
<div class="q" id="p_33Y3_1614"> <div class="p">
<span class="pN">1614</span>Saghānakānaṃ cavantānaṃ tesaṃ cakkhāyatanaṃ nuppajjati, no ca tesaṃ ghānāyatanaṃ na nirujjhati. Acakkhukānaṃ upapajjantānaṃ aghānakānaṃ cavantānaṃ tesaṃ cakkhāyatanañca nuppajjati ghānāyatanañca na nirujjhati. </div>
</div>
<div class="q" id="p_33Y3_1615"> <div class="p">
<span class="pN">1615</span>«  Yassa vā pana ghānāyatanaṃ na nirujjhati tassa cakkhāyatanaṃ nuppajjatīti? </div>
</div>
<div class="q" id="p_33Y3_1616"> <div class="p">
<span class="pN">1616</span>Sacakkhukānaṃ upapajjantānaṃ tesaṃ ghānāyatanaṃ na nirujjhati, no ca tesaṃ cakkhāyatanaṃ nuppajjati. Aghānakānaṃ cavantānaṃ acakkhukānaṃ upapajjantānaṃ tesaṃ ghānāyatanañca na nirujjhati cakkhāyatanañca nuppajjati. </div>
</div>
<div class="q" id="p_33Y3_1617"> <div class="p">
<span class="pN">1617</span>»  Yassa cakkhāyatanaṃ nuppajjati tassa rūpāyatanaṃ na nirujjhatīti? </div>
</div>
<div class="q" id="p_33Y3_1618"> <div class="p">
<span class="pN">1618</span>Sarūpakānaṃ cavantānaṃ tesaṃ cakkhāyatanaṃ nuppajjati, no ca tesaṃ rūpāyatanaṃ na nirujjhati. Acakkhukānaṃ upapajjantānaṃ arūpakānaṃ cavantānaṃ tesaṃ cakkhāyatanañca nuppajjati rūpāyatanañca na nirujjhati. </div>
</div>
<div class="q" id="p_33Y3_1619"> <div class="p">
<span class="pN">1619</span>«  Yassa vā pana rūpāyatanaṃ na nirujjhati tassa cakkhāyatanaṃ nuppajjatīti? </div>
</div>
<div class="q" id="p_33Y3_1620"> <div class="p">
<span class="pN">1620</span>Sacakkhukānaṃ upapajjantānaṃ tesaṃ rūpāyatanaṃ na nirujjhati, no ca tesaṃ cakkhāyatanaṃ nuppajjati. Arūpakānaṃ cavantānaṃ acakkhukānaṃ upapajjantānaṃ tesaṃ rūpāyatanañca na nirujjhati cakkhāyatanañca nuppajjati. </div>
</div>
<div class="q" id="p_33Y3_1621"> <div class="p">
<span class="pN">1621</span>»  Yassa cakkhāyatanaṃ nuppajjati tassa manāyatanaṃ na nirujjhatīti? </div>
</div>
<div class="q" id="p_33Y3_1622"> <div class="p">
<span class="pN">1622</span>Sacittakānaṃ cavantānaṃ tesaṃ cakkhāyatanaṃ nuppajjati, no ca tesaṃ manāyatanaṃ na nirujjhati. Acakkhukānaṃ upapajjantānaṃ acittakānaṃ cavantānaṃ tesaṃ cakkhāyatanañca nuppajjati manāyatanañca na nirujjhati. </div>
</div>
<div class="q" id="p_33Y3_1623"> <div class="p">
<span class="pN">1623</span>«  Yassa vā pana manāyatanaṃ na nirujjhati tassa cakkhāyatanaṃ nuppajjatīti? </div>
</div>
<div class="q" id="p_33Y3_1624"> <div class="p">
<span class="pN">1624</span>Sacakkhukānaṃ upapajjantānaṃ tesaṃ manāyatanaṃ na nirujjhati, no ca tesaṃ cakkhāyatanaṃ nuppajjati. Acittakānaṃ cavantānaṃ acakkhukānaṃ upapajjantānaṃ tesaṃ manāyatanañca na nirujjhati cakkhāyatanañca nuppajjati. </div>
</div>
<div class="q" id="p_33Y3_1625"> <div class="p">
<span class="pN">1625</span>»  Yassa cakkhāyatanaṃ nuppajjati tassa dhammāyatanaṃ na nirujjhatīti? </div>
</div>
<div class="q" id="p_33Y3_1626"> <div class="p">
<span class="pN">1626</span>Sabbesaṃ cavantānaṃ tesaṃ cakkhāyatanaṃ nuppajjati, no ca tesaṃ dhammāyatanaṃ na nirujjhati. Acakkhukānaṃ upapajjantānaṃ tesaṃ cakkhāyatanañca nuppajjati dhammāyatanañca na nirujjhati. </div>
</div>
<div class="q" id="p_33Y3_1627"> <div class="p">
<span class="pN">1627</span>«  Yassa vā pana dhammāyatanaṃ na nirujjhati tassa cakkhāyatanaṃ nuppajjatīti? </div>
</div>
<div class="q" id="p_33Y3_1628"> <div class="p">
<span class="pN">1628</span>Sacakkhukānaṃ upapajjantānaṃ tesaṃ dhammāyatanaṃ na nirujjhati, no ca tesaṃ cakkhāyatanaṃ nuppajjati. Acakkhukānaṃ upapajjantānaṃ tesaṃ dhammāyatanañca na nirujjhati cakkhāyatanañca nuppajjati. (Cakkhāyatanamūlakaṃ.) </div>
</div>
<div class="q" id="p_33Y3_1629"> <div class="divNumber">205.</div> <div class="p">
<span class="pN">1629</span>»  Yassa ghānāyatanaṃ nuppajjati tassa rūpāyatanaṃ na nirujjhatīti? </div>
</div>
<div class="q" id="p_33Y3_1630"> <div class="p">
<span class="pN">1630</span>Sarūpakānaṃ cavantānaṃ tesaṃ ghānāyatanaṃ nuppajjati, no ca tesaṃ rūpāyatanaṃ na nirujjhati. Aghānakānaṃ upapajjantānaṃ arūpakānaṃ cavantānaṃ tesaṃ ghānāyatanañca nuppajjati rūpāyatanañca na nirujjhati. </div>
</div>
<div class="q" id="p_33Y3_1631"> <div class="p">
<span class="pN">1631</span>«  Yassa vā pana rūpāyatanaṃ na nirujjhati tassa ghānāyatanaṃ nuppajjatīti? </div>
</div>
<div class="q" id="p_33Y3_1632"> <div class="p">
<span class="pN">1632</span>Saghānakānaṃ upapajjantānaṃ tesaṃ rūpāyatanaṃ na nirujjhati, no ca tesaṃ ghānāyatanaṃ nuppajjati. Arūpakānaṃ cavantānaṃ aghānakānaṃ upapajjantānaṃ tesaṃ rūpāyatanañca na nirujjhati ghānāyatanañca nuppajjati. </div>
</div>
<div class="q" id="p_33Y3_1633"> <div class="p">
<span class="pN">1633</span>»  Yassa ghānāyatanaṃ nuppajjati tassa manāyatanaṃ na nirujjhatīti? </div>
</div>
<div class="q" id="p_33Y3_1634"> <div class="p">
<span class="pN">1634</span>Sacittakānaṃ cavantānaṃ tesaṃ ghānāyatanaṃ nuppajjati, no ca tesaṃ manāyatanaṃ na nirujjhati. Aghānakānaṃ upapajjantānaṃ acittakānaṃ cavantānaṃ tesaṃ ghānāyatanañca nuppajjati manāyatanañca na nirujjhati. </div>
</div>
<div class="q" id="p_33Y3_1635"> <div class="p">
<span class="pN">1635</span>«  Yassa vā pana manāyatanaṃ na nirujjhati tassa ghānāyatanaṃ nuppajjatīti? </div>
</div>
<div class="q" id="p_33Y3_1636"> <div class="p">
<span class="pN">1636</span>Saghānakānaṃ upapajjantānaṃ tesaṃ manāyatanaṃ na nirujjhati, no ca tesaṃ ghānāyatanaṃ nuppajjati. Acittakānaṃ cavantānaṃ aghānakānaṃ upapajjantānaṃ tesaṃ manāyatanañca na nirujjhati ghānāyatanañca nuppajjati. </div>
</div>
<div class="q" id="p_33Y3_1637"> <div class="p">
<span class="pN">1637</span>»  Yassa ghānāyatanaṃ nuppajjati tassa dhammāyatanaṃ na nirujjhatīti? </div>
</div>
<div class="q" id="p_33Y3_1638"> <div class="p">
<span class="pN">1638</span>Sabbesaṃ cavantānaṃ tesaṃ ghānāyatanaṃ nuppajjati, no ca tesaṃ dhammāyatanaṃ na nirujjhati. Aghānakānaṃ upapajjantānaṃ tesaṃ ghānāyatanañca nuppajjati dhammāyatanañca na nirujjhati. </div>
</div>
<div class="q" id="p_33Y3_1639"> <div class="p">
<span class="pN">1639</span>«  Yassa vā pana dhammāyatanaṃ na nirujjhati tassa ghānāyatanaṃ nuppajjatīti? </div>
</div>
<div class="q" id="p_33Y3_1640"> <div class="p">
<span class="pN">1640</span>Saghānakānaṃ upapajjantānaṃ tesaṃ dhammāyatanaṃ na nirujjhati, no ca tesaṃ ghānāyatanaṃ nuppajjati. Aghānakānaṃ upapajjantānaṃ tesaṃ dhammāyatanañca na nirujjhati ghānāyatanañca nuppajjati. (Ghānāyatanamūlakaṃ.) </div>
</div>
<div class="q" id="p_33Y3_1641"> <div class="divNumber">206.</div> <div class="p">
<span class="pN">1641</span>»  Yassa rūpāyatanaṃ nuppajjati tassa manāyatanaṃ na nirujjhatīti? </div>
</div>
<div class="q" id="p_33Y3_1642"> <div class="p">
<span class="pN">1642</span>Sacittakānaṃ cavantānaṃ tesaṃ rūpāyatanaṃ nuppajjati, no ca tesaṃ manāyatanaṃ na nirujjhati. Arūpakānaṃ upapajjantānaṃ acittakānaṃ cavantānaṃ tesaṃ rūpāyatanañca nuppajjati manāyatanañca na nirujjhati. </div>
</div>
<div class="q" id="p_33Y3_1643"> <div class="p">
<span class="pN">1643</span>«  Yassa vā pana manāyatanaṃ na nirujjhati tassa rūpāyatanaṃ nuppajjatīti? </div>
</div>
<div class="q" id="p_33Y3_1644"> <div class="p">
<span class="pN">1644</span>Sarūpakānaṃ upapajjantānaṃ tesaṃ manāyatanaṃ na nirujjhati, no ca tesaṃ rūpāyatanaṃ nuppajjati. Acittakānaṃ cavantānaṃ arūpakānaṃ upapajjantānaṃ tesaṃ manāyatanañca na nirujjhati rūpāyatanañca nuppajjati. </div>
</div>
<div class="q" id="p_33Y3_1645"> <div class="p">
<span class="pN">1645</span>»  Yassa rūpāyatanaṃ nuppajjati tassa dhammāyatanaṃ na nirujjhatīti? </div>
</div>
<div class="q" id="p_33Y3_1646"> <div class="p">
<span class="pN">1646</span>Sabbesaṃ cavantānaṃ tesaṃ rūpāyatanaṃ nuppajjati, no ca tesaṃ dhammāyatanaṃ na nirujjhati. Arūpakānaṃ upapajjantānaṃ tesaṃ rūpāyatanañca nuppajjati dhammāyatanañca na nirujjhati. </div>
</div>
<div class="q" id="p_33Y3_1647"> <div class="p">
<span class="pN">1647</span>«  Yassa vā pana dhammāyatanaṃ na nirujjhati tassa rūpāyatanaṃ nuppajjatīti? </div>
</div>
<div class="q" id="p_33Y3_1648"> <div class="p">
<span class="pN">1648</span>Sarūpakānaṃ upapajjantānaṃ tesaṃ dhammāyatanaṃ na nirujjhati, no ca tesaṃ rūpāyatanaṃ nuppajjati. Arūpakānaṃ upapajjantānaṃ tesaṃ dhammāyatanañca na nirujjhati rūpāyatanañca nuppajjati. (Rūpāyatanamūlakaṃ.) </div>
</div>
<div class="q" id="p_33Y3_1649"> <div class="divNumber">207.</div> <div class="p">
<span class="pN">1649</span>»  Yassa manāyatanaṃ nuppajjati tassa dhammāyatanaṃ na nirujjhatīti? </div>
</div>
<div class="q" id="p_33Y3_1650"> <div class="p">
<span class="pN">1650</span>Sabbesaṃ cavantānaṃ tesaṃ manāyatanaṃ nuppajjati, no ca tesaṃ dhammāyatanaṃ na nirujjhati. Acittakānaṃ upapajjantānaṃ tesaṃ manāyatanañca nuppajjati dhammāyatanañca na nirujjhati. </div>
</div>
<div class="q" id="p_33Y3_1651"> <div class="p">
<span class="pN">1651</span>«  Yassa vā pana dhammāyatanaṃ na nirujjhati tassa manāyatanaṃ nuppajjatīti? </div>
</div>
<div class="q" id="p_33Y3_1652"> <div class="p">
<span class="pN">1652</span>Sacittakānaṃ upapajjantānaṃ tesaṃ dhammāyatanaṃ na nirujjhati, no ca tesaṃ manāyatanaṃ nuppajjati. Acittakānaṃ upapajjantānaṃ tesaṃ dhammāyatanañca na nirujjhati manāyatanañca nuppajjati. </div>
</div>
</div>
