<div>
<div class="b">
<a href="/">Home</a> » <a href="/tipitaka/33Y3">33Y3 Āyatanayamakapāḷi</a> » <a href="/tipitaka/33Y3/2">2 Pavattivāra</a> » <a href="/tipitaka/33Y3/2/2.3">2.3 Uppādanirodhavāra</a> » <a href="/tipitaka/33Y3/2/2.3/2.3.3">2.3.3 Anāgatavāra</a>
</div>
<div class="i">2.3.3.1 Anulomapuggala</div>
<div class="h">Pavattivāra</div>
<div class="h">Uppādanirodhavāra</div>
<div class="h">Anāgatavāra</div>
<div class="h">Anulomapuggala</div>
<div class="q" id="p_33Y3_1659"> <div class="divNumber">211.</div> <div class="p">
<span class="pN">1659</span>»  Yassa cakkhāyatanaṃ uppajjissati tassa sotāyatanaṃ nirujjhissatīti? Āmantā. </div>
</div>
<div class="q" id="p_33Y3_1660"> <div class="p">
<span class="pN">1660</span>«  Yassa vā pana sotāyatanaṃ nirujjhissati tassa cakkhāyatanaṃ uppajjissatīti? </div>
</div>
<div class="q" id="p_33Y3_1661"> <div class="p">
<span class="pN">1661</span>Pacchimabhavikānaṃ pañcavokāraṃ upapajjantānaṃ ye ca arūpaṃ upapajjitvā parinibbāyissanti tesaṃ upapajjantānaṃ tesaṃ sotāyatanaṃ nirujjhissati, no ca tesaṃ cakkhāyatanaṃ uppajjissati. Itaresaṃ tesaṃ sotāyatanañca nirujjhissati cakkhāyatanañca uppajjissati. </div>
</div>
<div class="q" id="p_33Y3_1662"> <div class="p">
<span class="pN">1662</span>»  Yassa cakkhāyatanaṃ uppajjissati tassa ghānāyatanaṃ nirujjhissatīti? </div>
</div>
<div class="q" id="p_33Y3_1663"> <div class="p">
<span class="pN">1663</span>Ye rūpāvacaraṃ upapajjitvā parinibbāyissanti tesaṃ cavantānaṃ tesaṃ cakkhāyatanaṃ uppajjissati, no ca tesaṃ ghānāyatanaṃ nirujjhissati. Itaresaṃ tesaṃ cakkhāyatanañca uppajjissati ghānāyatanañca nirujjhissati. </div>
</div>
<div class="q" id="p_33Y3_1664"> <div class="p">
<span class="pN">1664</span>«  Yassa vā pana ghānāyatanaṃ nirujjhissati tassa cakkhāyatanaṃ uppajjissatīti? </div>
</div>
<div class="q" id="p_33Y3_1665"> <div class="p">
<span class="pN">1665</span>Pacchimabhavikānaṃ kāmāvacaraṃ upapajjantānaṃ ye ca arūpaṃ upapajjitvā parinibbāyissanti tesaṃ upapajjantānaṃ tesaṃ ghānāyatanaṃ nirujjhissati, no ca tesaṃ cakkhāyatanaṃ uppajjissati. Itaresaṃ tesaṃ ghānāyatanañca nirujjhissati cakkhāyatanañca uppajjissati. </div>
</div>
<div class="q" id="p_33Y3_1666"> <div class="p">
<span class="pN">1666</span>»  Yassa cakkhāyatanaṃ uppajjissati tassa rūpāyatanaṃ nirujjhissatīti? Āmantā. </div>
</div>
<div class="q" id="p_33Y3_1667"> <div class="p">
<span class="pN">1667</span>«  Yassa vā pana rūpāyatanaṃ nirujjhissati tassa cakkhāyatanaṃ uppajjissatīti? </div>
</div>
<div class="q" id="p_33Y3_1668"> <div class="p">
<span class="pN">1668</span>Pacchimabhavikānaṃ pañcavokāraṃ upapajjantānaṃ ye ca arūpaṃ upapajjitvā parinibbāyissanti tesaṃ upapajjantānaṃ tesaṃ rūpāyatanaṃ nirujjhissati, no ca tesaṃ cakkhāyatanaṃ uppajjissati. Itaresaṃ tesaṃ rūpāyatanañca nirujjhissati cakkhāyatanañca uppajjissati. </div>
</div>
<div class="q" id="p_33Y3_1669"> <div class="p">
<span class="pN">1669</span>»  Yassa cakkhāyatanaṃ uppajjissati tassa manāyatanaṃ…pe…  dhammāyatanaṃ nirujjhissatīti? Āmantā. </div>
</div>
<div class="q" id="p_33Y3_1670"> <div class="p">
<span class="pN">1670</span>«  Yassa vā pana dhammāyatanaṃ nirujjhissati tassa cakkhāyatanaṃ uppajjissatīti? </div>
</div>
<div class="q" id="p_33Y3_1671"> <div class="p">
<span class="pN">1671</span>Pacchimabhavikānaṃ upapajjantānaṃ ye ca arūpaṃ upapajjitvā parinibbāyissanti tesaṃ dhammāyatanaṃ nirujjhissati, no ca tesaṃ cakkhāyatanaṃ uppajjissati. Itaresaṃ tesaṃ dhammāyatanañca nirujjhissati cakkhāyatanañca uppajjissati. (Cakkhāyatanamūlakaṃ.) </div>
</div>
<div class="q" id="p_33Y3_1672"> <div class="divNumber">212.</div> <div class="p">
<span class="pN">1672</span>»  Yassa ghānāyatanaṃ uppajjissati tassa rūpāyatanaṃ nirujjhissatīti? Āmantā. </div>
</div>
<div class="q" id="p_33Y3_1673"> <div class="p">
<span class="pN">1673</span>«  Yassa vā pana rūpāyatanaṃ nirujjhissati tassa ghānāyatanaṃ uppajjissatīti? </div>
</div>
<div class="q" id="p_33Y3_1674"> <div class="p">
<span class="pN">1674</span>Pacchimabhavikānaṃ pañcavokāraṃ upapajjantānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ upapajjantānaṃ tesaṃ rūpāyatanaṃ nirujjhissati, no ca tesaṃ ghānāyatanaṃ uppajjissati. Itaresaṃ tesaṃ rūpāyatanañca nirujjhissati ghānāyatanañca uppajjissati. </div>
</div>
<div class="q" id="p_33Y3_1675"> <div class="p">
<span class="pN">1675</span>»  Yassa ghānāyatanaṃ uppajjissati tassa manāyatanaṃ…pe…  dhammāyatanaṃ nirujjhissatīti? Āmantā. </div>
</div>
<div class="q" id="p_33Y3_1676"> <div class="p">
<span class="pN">1676</span>«  Yassa vā pana dhammāyatanaṃ nirujjhissati tassa ghānāyatanaṃ uppajjissatīti? </div>
</div>
<div class="q" id="p_33Y3_1677"> <div class="p">
<span class="pN">1677</span>Pacchimabhavikānaṃ upapajjantānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ dhammāyatanaṃ nirujjhissati, no ca tesaṃ ghānāyatanaṃ uppajjissati. Itaresaṃ tesaṃ dhammāyatanañca nirujjhissati ghānāyatanañca uppajjissati. </div>
</div>
<div class="q" id="p_33Y3_1678"> <div class="divNumber">213.</div> <div class="p">
<span class="pN">1678</span>»  Yassa rūpāyatanaṃ uppajjissati tassa manāyatanaṃ…pe…  dhammāyatanaṃ nirujjhissatīti? Āmantā. </div>
</div>
<div class="q" id="p_33Y3_1679"> <div class="p">
<span class="pN">1679</span>«  Yassa vā pana dhammāyatanaṃ nirujjhissati tassa rūpāyatanaṃ uppajjissatīti? </div>
</div>
<div class="q" id="p_33Y3_1680"> <div class="p">
<span class="pN">1680</span>Pacchimabhavikānaṃ upapajjantānaṃ ye ca arūpaṃ upapajjitvā parinibbāyissanti tesaṃ dhammāyatanaṃ nirujjhissati, no ca tesaṃ rūpāyatanaṃ uppajjissati. Itaresaṃ tesaṃ dhammāyatanañca nirujjhissati rūpāyatanañca uppajjissati. </div>
</div>
<div class="q" id="p_33Y3_1681"> <div class="divNumber">214.</div> <div class="p">
<span class="pN">1681</span>»  Yassa manāyatanaṃ uppajjissati tassa dhammāyatanaṃ nirujjhissatīti? Āmantā. </div>
</div>
<div class="q" id="p_33Y3_1682"> <div class="p">
<span class="pN">1682</span>«  Yassa vā pana dhammāyatanaṃ nirujjhissati tassa manāyatanaṃ uppajjissatīti? </div>
</div>
<div class="q" id="p_33Y3_1683"> <div class="p">
<span class="pN">1683</span>Pacchimabhavikānaṃ upapajjantānaṃ tesaṃ dhammāyatanaṃ nirujjhissati, no ca tesaṃ manāyatanaṃ uppajjissati. Itaresaṃ tesaṃ dhammāyatanañca nirujjhissati manāyatanañca uppajjissati. </div>
</div>
</div>
