<div>
<div class="b">
<a href="/">Home</a> » <a href="/tipitaka/33Y3">33Y3 Āyatanayamakapāḷi</a> » <a href="/tipitaka/33Y3/2">2 Pavattivāra</a> » <a href="/tipitaka/33Y3/2/2.1">2.1 Uppādavāra</a> » <a href="/tipitaka/33Y3/2/2.1/2.1.3">2.1.3 Anāgatavāra</a>
</div>
<div class="i">2.1.3.1 Anulomapuggala</div>
<div class="h">Pavattivāra</div>
<div class="h">Uppādavāra</div>
<div class="h">Anāgatavāra</div>
<div class="h">Anulomapuggala</div>
<div class="q" id="p_33Y3_558"> <div class="divNumber">52.</div> <div class="p">
<span class="pN">558</span>»  Yassa cakkhāyatanaṃ uppajjissati tassa sotāyatanaṃ uppajjissatīti? Āmantā. </div>
</div>
<div class="q" id="p_33Y3_559"> <div class="p">
<span class="pN">559</span>«  Yassa vā pana sotāyatanaṃ uppajjissati tassa cakkhāyatanaṃ uppajjissatīti? Āmantā. </div>
</div>
<div class="q" id="p_33Y3_560"> <div class="p">
<span class="pN">560</span>»  Yassa cakkhāyatanaṃ uppajjissati tassa ghānāyatanaṃ uppajjissatīti? </div>
</div>
<div class="q" id="p_33Y3_561"> <div class="p">
<span class="pN">561</span>Ye rūpāvacaraṃ upapajjitvā parinibbāyissanti tesaṃ cakkhāyatanaṃ uppajjissati, no ca tesaṃ ghānāyatanaṃ uppajjissati. Itaresaṃ tesaṃ cakkhāyatanañca uppajjissati ghānāyatanañca uppajjissati. </div>
</div>
<div class="q" id="p_33Y3_562"> <div class="p">
<span class="pN">562</span>«  Yassa vā pana ghānāyatanaṃ uppajjissati tassa cakkhāyatanaṃ uppajjissatīti? Āmantā. </div>
</div>
<div class="q" id="p_33Y3_563"> <div class="p">
<span class="pN">563</span>»  Yassa cakkhāyatanaṃ uppajjissati tassa rūpāyatanaṃ uppajjissatīti? Āmantā. </div>
</div>
<div class="q" id="p_33Y3_564"> <div class="p">
<span class="pN">564</span>«  Yassa vā pana rūpāyatanaṃ uppajjissati tassa cakkhāyatanaṃ uppajjissatīti? Āmantā. </div>
</div>
<div class="q" id="p_33Y3_565"> <div class="p">
<span class="pN">565</span>Yassa cakkhāyatanaṃ uppajjissati (tassa manāyatanañca dhammāyatanañca sadisaṃ, ime dve sadisāyeva honti.) </div>
</div>
<div class="q" id="p_33Y3_566"> <div class="p">
<span class="pN">566</span>»  Yassa cakkhāyatanaṃ uppajjissati tassa dhammāyatanaṃ uppajjissatīti? Āmantā. </div>
</div>
<div class="q" id="p_33Y3_567"> <div class="p">
<span class="pN">567</span>«  Yassa vā pana dhammāyatanaṃ uppajjissati tassa cakkhāyatanaṃ uppajjissatīti? </div>
</div>
<div class="q" id="p_33Y3_568"> <div class="p">
<span class="pN">568</span>Ye arūpaṃ upapajjitvā parinibbāyissanti tesaṃ dhammāyatanaṃ uppajjissati, no ca tesaṃ cakkhāyatanaṃ uppajjissati. Itaresaṃ tesaṃ dhammāyatanañca uppajjissati cakkhāyatanañca uppajjissati. (Cakkhāyatanamūlakaṃ.) </div>
</div>
<div class="q" id="p_33Y3_569"> <div class="divNumber">53.</div> <div class="p">
<span class="pN">569</span>»  Yassa ghānāyatanaṃ uppajjissati tassa rūpāyatanaṃ uppajjissatīti? Āmantā. </div>
</div>
<div class="q" id="p_33Y3_570"> <div class="p">
<span class="pN">570</span>«  Yassa vā pana rūpāyatanaṃ uppajjissati tassa ghānāyatanaṃ uppajjissatīti? </div>
</div>
<div class="q" id="p_33Y3_571"> <div class="p">
<span class="pN">571</span>Ye rūpāvacaraṃ upapajjitvā parinibbāyissanti tesaṃ rūpāyatanaṃ uppajjissati, no ca tesaṃ ghānāyatanaṃ uppajjissati. Itaresaṃ tesaṃ rūpāyatanañca uppajjissati ghānāyatanañca uppajjissati. </div>
</div>
<div class="q" id="p_33Y3_572"> <div class="p">
<span class="pN">572</span>»  Yassa ghānāyatanaṃ uppajjissati tassa manāyatanaṃ…pe…  dhammāyatanaṃ uppajjissatīti? Āmantā. </div>
</div>
<div class="q" id="p_33Y3_573"> <div class="p">
<span class="pN">573</span>«  Yassa vā pana dhammāyatanaṃ uppajjissati tassa ghānāyatanaṃ uppajjissatīti? </div>
</div>
<div class="q" id="p_33Y3_574"> <div class="p">
<span class="pN">574</span>Ye rūpāvacaraṃ arūpāvacaraṃ upapajjitvā parinibbāyissanti tesaṃ dhammāyatanaṃ uppajjissati, no ca tesaṃ ghānāyatanaṃ uppajjissati. Itaresaṃ tesaṃ dhammāyatanañca uppajjissati ghānāyatanañca uppajjissati. (Ghānāyatanamūlakaṃ.) </div>
</div>
<div class="q" id="p_33Y3_575"> <div class="divNumber">54.</div> <div class="p">
<span class="pN">575</span>Yassa rūpāyatanaṃ uppajjissati tassa manāyatanaṃ…pe…  dhammāyatanaṃ uppajjissatīti? Āmantā. </div>
</div>
<div class="q" id="p_33Y3_576"> <div class="p">
<span class="pN">576</span>Yassa vā pana dhammāyatanaṃ uppajjissati tassa rūpāyatanaṃ uppajjissatīti? </div>
</div>
<div class="q" id="p_33Y3_577"> <div class="p">
<span class="pN">577</span>Ye arūpaṃ upapajjitvā parinibbāyissanti tesaṃ dhammāyatanaṃ uppajjissati, no ca tesaṃ rūpāyatanaṃ uppajjissati. Itaresaṃ tesaṃ dhammāyatanañca uppajjissati rūpāyatanañca uppajjissati. (Rūpāyatanamūlakaṃ.) </div>
</div>
<div class="q" id="p_33Y3_578"> <div class="divNumber">55.</div> <div class="p">
<span class="pN">578</span>»  Yassa manāyatanaṃ uppajjissati tassa dhammāyatanaṃ uppajjissatīti? Āmantā. </div>
</div>
<div class="q" id="p_33Y3_579"> <div class="p">
<span class="pN">579</span>«  Yassa vā pana dhammāyatanaṃ uppajjissati tassa manāyatanaṃ uppajjissatīti? Āmantā. (Manāyatanamūlakaṃ.) </div>
</div>
</div>
