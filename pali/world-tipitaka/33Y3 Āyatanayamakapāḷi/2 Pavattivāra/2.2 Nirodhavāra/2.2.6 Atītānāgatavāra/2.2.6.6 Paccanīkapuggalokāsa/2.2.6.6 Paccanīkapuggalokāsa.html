<div>
<div class="b">
<a href="/">Home</a> » <a href="/tipitaka/33Y3">33Y3 Āyatanayamakapāḷi</a> » <a href="/tipitaka/33Y3/2">2 Pavattivāra</a> » <a href="/tipitaka/33Y3/2/2.2">2.2 Nirodhavāra</a> » <a href="/tipitaka/33Y3/2/2.2/2.2.6">2.2.6 Atītānāgatavāra</a>
</div>
<div class="i">2.2.6.6 Paccanīkapuggalokāsa</div>
<div class="h">Pavattivāra</div>
<div class="h">Nirodhavāra</div>
<div class="h">Atītānāgatavāra</div>
<div class="h">Paccanīkapuggalokāsa</div>
<div class="q" id="p_33Y3_1554"> <div class="divNumber">195.</div> <div class="p">
<span class="pN">1554</span>»  Yassa yattha cakkhāyatanaṃ na nirujjhittha tassa tattha sotāyatanaṃ na nirujjhissatīti? </div>
</div>
<div class="q" id="p_33Y3_1555"> <div class="p">
<span class="pN">1555</span>Suddhāvāsaṃ upapajjantānaṃ tesaṃ tattha cakkhāyatanaṃ na nirujjhittha, no ca tesaṃ tattha sotāyatanaṃ na nirujjhissati. Suddhāvāse parinibbantānaṃ asaññasattānaṃ arūpānaṃ tesaṃ tattha cakkhāyatanañca na nirujjhittha sotāyatanañca na nirujjhissati. </div>
</div>
<div class="q" id="p_33Y3_1556"> <div class="p">
<span class="pN">1556</span>«  Yassa vā pana yattha sotāyatanaṃ na nirujjhissati tassa tattha cakkhāyatanaṃ na nirujjhitthāti? </div>
</div>
<div class="q" id="p_33Y3_1557"> <div class="p">
<span class="pN">1557</span>Pañcavokāre parinibbantānaṃ tesaṃ tattha sotāyatanaṃ na nirujjhissati, no ca tesaṃ tattha cakkhāyatanaṃ na nirujjhittha. Suddhāvāse parinibbantānaṃ asaññasattānaṃ arūpānaṃ tesaṃ tattha sotāyatanañca na nirujjhissati cakkhāyatanañca na nirujjhittha. </div>
</div>
<div class="q" id="p_33Y3_1558"> <div class="p">
<span class="pN">1558</span>»  Yassa yattha cakkhāyatanaṃ na nirujjhittha tassa tattha ghānāyatanaṃ na nirujjhissatīti? Āmantā. </div>
</div>
<div class="q" id="p_33Y3_1559"> <div class="p">
<span class="pN">1559</span>«  Yassa vā pana yattha ghānāyatanaṃ na nirujjhissati tassa tattha cakkhāyatanaṃ na nirujjhitthāti? </div>
</div>
<div class="q" id="p_33Y3_1560"> <div class="p">
<span class="pN">1560</span>Kāmāvacare parinibbantānaṃ rūpāvacarānaṃ tesaṃ tattha ghānāyatanaṃ na nirujjhissati, no ca tesaṃ tattha cakkhāyatanaṃ na nirujjhittha. Suddhāvāsānaṃ asaññasattānaṃ arūpānaṃ tesaṃ tattha ghānāyatanañca na nirujjhissati cakkhāyatanañca na nirujjhittha. </div>
</div>
<div class="q" id="p_33Y3_1561"> <div class="p">
<span class="pN">1561</span>»  Yassa yattha cakkhāyatanaṃ na nirujjhittha tassa tattha rūpāyatanaṃ na nirujjhissatīti? </div>
</div>
<div class="q" id="p_33Y3_1562"> <div class="p">
<span class="pN">1562</span>Suddhāvāsaṃ upapajjantānaṃ asaññasattānaṃ tesaṃ tattha cakkhāyatanaṃ na nirujjhittha, no ca tesaṃ tattha rūpāyatanaṃ na nirujjhissati. Suddhāvāse parinibbantānaṃ arūpānaṃ tesaṃ tattha cakkhāyatanañca na nirujjhittha rūpāyatanañca na nirujjhissati. </div>
</div>
<div class="q" id="p_33Y3_1563"> <div class="p">
<span class="pN">1563</span>«  Yassa vā pana yattha rūpāyatanaṃ na nirujjhissati tassa tattha cakkhāyatanaṃ na nirujjhitthāti? </div>
</div>
<div class="q" id="p_33Y3_1564"> <div class="p">
<span class="pN">1564</span>Pañcavokāre parinibbantānaṃ tesaṃ tattha rūpāyatanaṃ na nirujjhissati, no ca tesaṃ tattha cakkhāyatanaṃ na nirujjhittha. Suddhāvāse parinibbantānaṃ arūpānaṃ tesaṃ tattha rūpāyatanañca na nirujjhissati cakkhāyatanañca na nirujjhittha. </div>
</div>
<div class="q" id="p_33Y3_1565"> <div class="p">
<span class="pN">1565</span>»  Yassa yattha cakkhāyatanaṃ na nirujjhittha tassa tattha manāyatanaṃ na nirujjhissatīti? </div>
</div>
<div class="q" id="p_33Y3_1566"> <div class="p">
<span class="pN">1566</span>Suddhāvāsaṃ upapajjantānaṃ arūpānaṃ tesaṃ tattha cakkhāyatanaṃ na nirujjhittha, no ca tesaṃ tattha manāyatanaṃ na nirujjhissati. Suddhāvāse parinibbantānaṃ arūpe parinibbantānaṃ asaññasattānaṃ tesaṃ tattha cakkhāyatanañca na nirujjhittha manāyatanañca na nirujjhissati. </div>
</div>
<div class="q" id="p_33Y3_1567"> <div class="p">
<span class="pN">1567</span>«  Yassa vā pana yattha manāyatanaṃ na nirujjhissati tassa tattha cakkhāyatanaṃ na nirujjhitthāti? </div>
</div>
<div class="q" id="p_33Y3_1568"> <div class="p">
<span class="pN">1568</span>Pañcavokāre parinibbantānaṃ tesaṃ tattha manāyatanaṃ na nirujjhissati, no ca tesaṃ tattha cakkhāyatanaṃ na nirujjhittha. Suddhāvāse parinibbantānaṃ arūpe parinibbantānaṃ asaññasattānaṃ tesaṃ tattha manāyatanañca na nirujjhissati, cakkhāyatanañca na nirujjhittha. </div>
</div>
<div class="q" id="p_33Y3_1569"> <div class="p">
<span class="pN">1569</span>»  Yassa yattha cakkhāyatanaṃ na nirujjhittha tassa tattha dhammāyatanaṃ na nirujjhissatīti? </div>
</div>
<div class="q" id="p_33Y3_1570"> <div class="p">
<span class="pN">1570</span>Suddhāvāsaṃ upapajjantānaṃ asaññasattānaṃ arūpānaṃ tesaṃ tattha cakkhāyatanaṃ na nirujjhittha, no ca tesaṃ tattha dhammāyatanaṃ na nirujjhissati. Suddhāvāse parinibbantānaṃ arūpe parinibbantānaṃ tesaṃ tattha cakkhāyatanañca na nirujjhittha dhammāyatanañca na nirujjhissati. </div>
</div>
<div class="q" id="p_33Y3_1571"> <div class="p">
<span class="pN">1571</span>«  Yassa vā pana yattha dhammāyatanaṃ na nirujjhissati tassa tattha cakkhāyatanaṃ na nirujjhitthāti? </div>
</div>
<div class="q" id="p_33Y3_1572"> <div class="p">
<span class="pN">1572</span>Pañcavokāre parinibbantānaṃ tesaṃ tattha dhammāyatanaṃ na nirujjhissati, no ca tesaṃ tattha cakkhāyatanaṃ na nirujjhittha. Suddhāvāse parinibbantānaṃ arūpe parinibbantānaṃ tesaṃ tattha dhammāyatanañca na nirujjhissati cakkhāyatanañca na nirujjhittha. (Cakkhāyatanamūlakaṃ.) </div>
</div>
<div class="q" id="p_33Y3_1573"> <div class="divNumber">196.</div> <div class="p">
<span class="pN">1573</span>»  Yassa yattha ghānāyatanaṃ na nirujjhittha tassa tattha rūpāyatanaṃ na nirujjhissatīti? </div>
</div>
<div class="q" id="p_33Y3_1574"> <div class="p">
<span class="pN">1574</span>Rūpāvacarānaṃ tesaṃ tattha ghānāyatanaṃ na nirujjhittha, no ca tesaṃ tattha rūpāyatanaṃ na nirujjhissati. Rūpāvacare parinibbantānaṃ arūpānaṃ tesaṃ tattha ghānāyatanañca na nirujjhittha rūpāyatanañca na nirujjhissati. </div>
</div>
<div class="q" id="p_33Y3_1575"> <div class="p">
<span class="pN">1575</span>«  Yassa vā pana yattha rūpāyatanaṃ na nirujjhissati tassa tattha ghānāyatanaṃ na nirujjhitthāti? </div>
</div>
<div class="q" id="p_33Y3_1576"> <div class="p">
<span class="pN">1576</span>Kāmāvacare parinibbantānaṃ tesaṃ tattha rūpāyatanaṃ na nirujjhissati, no ca tesaṃ tattha ghānāyatanaṃ na nirujjhittha. Rūpāvacare parinibbantānaṃ arūpānaṃ tesaṃ tattha rūpāyatanañca na nirujjhissati ghānāyatanañca na nirujjhittha. </div>
</div>
<div class="q" id="p_33Y3_1577"> <div class="p">
<span class="pN">1577</span>»  Yassa yattha ghānāyatanaṃ na nirujjhittha tassa tattha manāyatanaṃ na nirujjhissatīti? </div>
</div>
<div class="q" id="p_33Y3_1578"> <div class="p">
<span class="pN">1578</span>Rūpāvacarānaṃ arūpāvacarānaṃ tesaṃ tattha ghānāyatanaṃ na nirujjhittha, no ca tesaṃ tattha manāyatanaṃ na nirujjhissati. Rūpāvacare arūpāvacare parinibbantānaṃ asaññasattānaṃ tesaṃ tattha ghānāyatanañca na nirujjhittha manāyatanañca na nirujjhissati. </div>
</div>
<div class="q" id="p_33Y3_1579"> <div class="p">
<span class="pN">1579</span>«  Yassa vā pana yattha manāyatanaṃ na nirujjhissati tassa tattha ghānāyatanaṃ na nirujjhitthāti? </div>
</div>
<div class="q" id="p_33Y3_1580"> <div class="p">
<span class="pN">1580</span>Kāmāvacare parinibbantānaṃ tesaṃ tattha manāyatanaṃ na nirujjhissati, no ca tesaṃ tattha ghānāyatanaṃ na nirujjhittha. Rūpāvacare arūpāvacare parinibbantānaṃ asaññasattānaṃ tesaṃ tattha manāyatanañca na nirujjhissati ghānāyatanañca na nirujjhittha. </div>
</div>
<div class="q" id="p_33Y3_1581"> <div class="p">
<span class="pN">1581</span>»  Yassa yattha ghānāyatanaṃ na nirujjhittha tassa tattha dhammāyatanaṃ na nirujjhissatīti? </div>
</div>
<div class="q" id="p_33Y3_1582"> <div class="p">
<span class="pN">1582</span>Rūpāvacarānaṃ arūpāvacarānaṃ tesaṃ tattha ghānāyatanaṃ na nirujjhittha, no ca tesaṃ tattha dhammāyatanaṃ na nirujjhissati. Rūpāvacare arūpāvacare parinibbantānaṃ tesaṃ tattha ghānāyatanañca na nirujjhittha dhammāyatanañca na nirujjhissati. </div>
</div>
<div class="q" id="p_33Y3_1583"> <div class="p">
<span class="pN">1583</span>«  Yassa vā pana yattha dhammāyatanaṃ na nirujjhissati tassa tattha ghānāyatanaṃ na nirujjhitthāti? </div>
</div>
<div class="q" id="p_33Y3_1584"> <div class="p">
<span class="pN">1584</span>Kāmāvacare parinibbantānaṃ tesaṃ tattha dhammāyatanaṃ na nirujjhissati, no ca tesaṃ tattha ghānāyatanaṃ na nirujjhittha. Rūpāvacare arūpāvacare parinibbantānaṃ tesaṃ tattha dhammāyatanañca na nirujjhissati ghānāyatanañca na nirujjhittha. (Ghānāyatanamūlakaṃ.) </div>
</div>
<div class="q" id="p_33Y3_1585"> <div class="divNumber">197.</div> <div class="p">
<span class="pN">1585</span>»  Yassa yattha rūpāyatanaṃ na nirujjhittha tassa tattha manāyatanaṃ na nirujjhissatīti? </div>
</div>
<div class="q" id="p_33Y3_1586"> <div class="p">
<span class="pN">1586</span>Suddhāvāsaṃ upapajjantānaṃ arūpānaṃ tesaṃ tattha rūpāyatanaṃ na nirujjhittha, no ca tesaṃ tattha manāyatanaṃ na nirujjhissati. Suddhāvāse parinibbantānaṃ arūpe parinibbantānaṃ tesaṃ tattha rūpāyatanañca na nirujjhittha manāyatanañca na nirujjhissati. </div>
</div>
<div class="q" id="p_33Y3_1587"> <div class="p">
<span class="pN">1587</span>«  Yassa vā pana yattha manāyatanaṃ na nirujjhissati tassa tattha rūpāyatanaṃ na nirujjhitthāti? </div>
</div>
<div class="q" id="p_33Y3_1588"> <div class="p">
<span class="pN">1588</span>Pañcavokāre parinibbantānaṃ asaññasattānaṃ tesaṃ tattha manāyatanaṃ na nirujjhissati, no ca tesaṃ tattha rūpāyatanaṃ na nirujjhittha. Suddhāvāse parinibbantānaṃ arūpe parinibbantānaṃ tesaṃ tattha manāyatanañca na nirujjhissati rūpāyatanañca na nirujjhittha. </div>
</div>
<div class="q" id="p_33Y3_1589"> <div class="p">
<span class="pN">1589</span>»  Yassa yattha rūpāyatanaṃ na nirujjhittha tassa tattha dhammāyatanaṃ na nirujjhissatīti? </div>
</div>
<div class="q" id="p_33Y3_1590"> <div class="p">
<span class="pN">1590</span>Suddhāvāsaṃ upapajjantānaṃ arūpānaṃ tesaṃ tattha rūpāyatanaṃ na nirujjhittha, no ca tesaṃ tattha dhammāyatanaṃ na nirujjhissati. Suddhāvāse parinibbantānaṃ arūpe parinibbantānaṃ tesaṃ tattha rūpāyatanañca na nirujjhittha dhammāyatanañca na nirujjhissati. </div>
</div>
<div class="q" id="p_33Y3_1591"> <div class="p">
<span class="pN">1591</span>«  Yassa vā pana yattha dhammāyatanaṃ na nirujjhissati tassa tattha rūpāyatanaṃ na nirujjhitthāti? </div>
</div>
<div class="q" id="p_33Y3_1592"> <div class="p">
<span class="pN">1592</span>Pañcavokāre parinibbantānaṃ tesaṃ tattha dhammāyatanaṃ na nirujjhissati, no ca tesaṃ tattha rūpāyatanaṃ na nirujjhittha. Suddhāvāse parinibbantānaṃ arūpe parinibbantānaṃ tesaṃ tattha dhammāyatanañca na nirujjhissati rūpāyatanañca na nirujjhittha. (Rūpāyatanamūlakaṃ.) </div>
</div>
<div class="q" id="p_33Y3_1593"> <div class="divNumber">198.</div> <div class="p">
<span class="pN">1593</span>»  Yassa yattha manāyatanaṃ na nirujjhittha tassa tattha dhammāyatanaṃ na nirujjhissatīti? </div>
</div>
<div class="q" id="p_33Y3_1594"> <div class="p">
<span class="pN">1594</span>Suddhāvāsaṃ upapajjantānaṃ asaññasattānaṃ tesaṃ tattha manāyatanaṃ na nirujjhittha, no ca tesaṃ tattha dhammāyatanaṃ na nirujjhissati. Suddhāvāse parinibbantānaṃ tesaṃ tattha manāyatanañca na nirujjhittha dhammāyatanañca na nirujjhissati. </div>
</div>
<div class="q" id="p_33Y3_1595"> <div class="p">
<span class="pN">1595</span>«  Yassa vā pana yattha dhammāyatanaṃ na nirujjhissati tassa tattha manāyatanaṃ na nirujjhitthāti? </div>
</div>
<div class="q" id="p_33Y3_1596"> <div class="p">
<span class="pN">1596</span>Parinibbantānaṃ tesaṃ tattha dhammāyatanaṃ na nirujjhissati, no ca tesaṃ tattha manāyatanaṃ na nirujjhittha. Suddhāvāse parinibbantānaṃ tesaṃ tattha dhammāyatanañca na nirujjhissati manāyatanañca na nirujjhittha. </div>
</div>
<div class="CENTER" id="p_33Y3_1597">
<span class="pN">1597</span>Nirodhavāro.</div>
</div>
