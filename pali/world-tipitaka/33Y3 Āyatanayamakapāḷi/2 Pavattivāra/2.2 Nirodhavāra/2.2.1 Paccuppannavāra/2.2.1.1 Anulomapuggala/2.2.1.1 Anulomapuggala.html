<div>
<div class="b">
<a href="/">Home</a> » <a href="/tipitaka/33Y3">33Y3 Āyatanayamakapāḷi</a> » <a href="/tipitaka/33Y3/2">2 Pavattivāra</a> » <a href="/tipitaka/33Y3/2/2.2">2.2 Nirodhavāra</a> » <a href="/tipitaka/33Y3/2/2.2/2.2.1">2.2.1 Paccuppannavāra</a>
</div>
<div class="i">2.2.1.1 Anulomapuggala</div>
<div class="h">Pavattivāra</div>
<div class="h">Nirodhavāra</div>
<div class="h">Paccuppannavāra</div>
<div class="h">Anulomapuggala</div>
<div class="q" id="p_33Y3_1054"> <div class="divNumber">120.</div> <div class="p">
<span class="pN">1054</span>»  Yassa cakkhāyatanaṃ nirujjhati tassa sotāyatanaṃ nirujjhatīti? </div>
</div>
<div class="q" id="p_33Y3_1055"> <div class="p">
<span class="pN">1055</span>Sacakkhukānaṃ asotakānaṃ cavantānaṃ tesaṃ cakkhāyatanaṃ nirujjhati, no ca tesaṃ sotāyatanaṃ nirujjhati. Sacakkhukānaṃ sasotakānaṃ cavantānaṃ tesaṃ cakkhāyatanañca nirujjhati sotāyatanañca nirujjhati. </div>
</div>
<div class="q" id="p_33Y3_1056"> <div class="p">
<span class="pN">1056</span>«  Yassa vā pana sotāyatanaṃ nirujjhati tassa cakkhāyatanaṃ nirujjhatīti? </div>
</div>
<div class="q" id="p_33Y3_1057"> <div class="p">
<span class="pN">1057</span>Sasotakānaṃ acakkhukānaṃ cavantānaṃ tesaṃ sotāyatanaṃ nirujjhati, no ca tesaṃ cakkhāyatanaṃ nirujjhati. Sasotakānaṃ sacakkhukānaṃ cavantānaṃ tesaṃ sotāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1058"> <div class="p">
<span class="pN">1058</span>»  Yassa cakkhāyatanaṃ nirujjhati tassa ghānāyatanaṃ nirujjhatīti? </div>
</div>
<div class="q" id="p_33Y3_1059"> <div class="p">
<span class="pN">1059</span>Sacakkhukānaṃ aghānakānaṃ cavantānaṃ tesaṃ cakkhāyatanaṃ nirujjhati, no ca tesaṃ ghānāyatanaṃ nirujjhati. Sacakkhukānaṃ saghānakānaṃ cavantānaṃ tesaṃ cakkhāyatanañca nirujjhati ghānāyatanañca nirujjhati. </div>
</div>
<div class="q" id="p_33Y3_1060"> <div class="p">
<span class="pN">1060</span>«  Yassa vā pana ghānāyatanaṃ nirujjhati tassa cakkhāyatanaṃ nirujjhatīti? </div>
</div>
<div class="q" id="p_33Y3_1061"> <div class="p">
<span class="pN">1061</span>Saghānakānaṃ acakkhukānaṃ cavantānaṃ tesaṃ ghānāyatanaṃ nirujjhati, no ca tesaṃ cakkhāyatanaṃ nirujjhati. Saghānakānaṃ sacakkhukānaṃ cavantānaṃ tesaṃ ghānāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1062"> <div class="p">
<span class="pN">1062</span>»  Yassa cakkhāyatanaṃ nirujjhati tassa rūpāyatanaṃ nirujjhatīti? Āmantā. </div>
</div>
<div class="q" id="p_33Y3_1063"> <div class="p">
<span class="pN">1063</span>«  Yassa vā pana rūpāyatanaṃ nirujjhati tassa cakkhāyatanaṃ nirujjhatīti? </div>
</div>
<div class="q" id="p_33Y3_1064"> <div class="p">
<span class="pN">1064</span>Sarūpakānaṃ acakkhukānaṃ cavantānaṃ tesaṃ rūpāyatanaṃ nirujjhati, no ca tesaṃ cakkhāyatanaṃ nirujjhati. Sacakkhukānaṃ cavantānaṃ tesaṃ rūpāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1065"> <div class="p">
<span class="pN">1065</span>»  Yassa cakkhāyatanaṃ nirujjhati tassa manāyatanaṃ nirujjhatīti? Āmantā. </div>
</div>
<div class="q" id="p_33Y3_1066"> <div class="p">
<span class="pN">1066</span>«  Yassa vā pana manāyatanaṃ nirujjhati tassa cakkhāyatanaṃ nirujjhatīti? </div>
</div>
<div class="q" id="p_33Y3_1067"> <div class="p">
<span class="pN">1067</span>Sacittakānaṃ acakkhukānaṃ cavantānaṃ tesaṃ manāyatanaṃ nirujjhati, no ca tesaṃ cakkhāyatanaṃ nirujjhati. Sacakkhukānaṃ cavantānaṃ tesaṃ manāyatanañca nirujjhati cakkhāyatanañca nirujjhati. </div>
</div>
<div class="q" id="p_33Y3_1068"> <div class="p">
<span class="pN">1068</span>»  Yassa cakkhāyatanaṃ nirujjhati tassa dhammāyatanaṃ nirujjhatīti? Āmantā. </div>
</div>
<div class="q" id="p_33Y3_1069"> <div class="p">
<span class="pN">1069</span>«  Yassa vā pana dhammāyatanaṃ nirujjhati tassa cakkhāyatanaṃ nirujjhatīti? </div>
</div>
<div class="q" id="p_33Y3_1070"> <div class="p">
<span class="pN">1070</span>Acakkhukānaṃ cavantānaṃ tesaṃ dhammāyatanaṃ nirujjhati, no ca tesaṃ cakkhāyatanaṃ nirujjhati. Sacakkhukānaṃ cavantānaṃ tesaṃ dhammāyatanañca nirujjhati cakkhāyatanañca nirujjhati. (Cakkhāyatanamūlakaṃ.) </div>
</div>
<div class="q" id="p_33Y3_1071"> <div class="divNumber">121.</div> <div class="p">
<span class="pN">1071</span>»  Yassa ghānāyatanaṃ nirujjhati tassa rūpāyatanaṃ nirujjhatīti? Āmantā. </div>
</div>
<div class="q" id="p_33Y3_1072"> <div class="p">
<span class="pN">1072</span>«  Yassa vā pana rūpāyatanaṃ nirujjhati tassa ghānāyatanaṃ nirujjhatīti? </div>
</div>
<div class="q" id="p_33Y3_1073"> <div class="p">
<span class="pN">1073</span>Sarūpakānaṃ aghānakānaṃ cavantānaṃ tesaṃ rūpāyatanaṃ nirujjhati, no ca tesaṃ ghānāyatanaṃ nirujjhati. Saghānakānaṃ cavantānaṃ tesaṃ rūpāyatanañca nirujjhati ghānāyatanañca nirujjhati. </div>
</div>
<div class="q" id="p_33Y3_1074"> <div class="p">
<span class="pN">1074</span>»  Yassa ghānāyatanaṃ nirujjhati tassa manāyatanaṃ nirujjhatīti? Āmantā. </div>
</div>
<div class="q" id="p_33Y3_1075"> <div class="p">
<span class="pN">1075</span>«  Yassa vā pana manāyatanaṃ nirujjhati tassa ghānāyatanaṃ nirujjhatīti? </div>
</div>
<div class="q" id="p_33Y3_1076"> <div class="p">
<span class="pN">1076</span>Sacittakānaṃ aghānakānaṃ cavantānaṃ tesaṃ manāyatanaṃ nirujjhati, no ca tesaṃ ghānāyatanaṃ nirujjhati. Saghānakānaṃ cavantānaṃ tesaṃ manāyatanañca nirujjhati ghānāyatanañca nirujjhati. </div>
</div>
<div class="q" id="p_33Y3_1077"> <div class="p">
<span class="pN">1077</span>»  Yassa ghānāyatanaṃ nirujjhati tassa dhammāyatanaṃ nirujjhatīti? Āmantā. </div>
</div>
<div class="q" id="p_33Y3_1078"> <div class="p">
<span class="pN">1078</span>«  Yassa vā pana dhammāyatanaṃ nirujjhati tassa ghānāyatanaṃ nirujjhatīti? </div>
</div>
<div class="q" id="p_33Y3_1079"> <div class="p">
<span class="pN">1079</span>Aghānakānaṃ cavantānaṃ tesaṃ dhammāyatanaṃ nirujjhati, no ca tesaṃ ghānāyatanaṃ nirujjhati. Saghānakānaṃ cavantānaṃ tesaṃ dhammāyatanañca nirujjhati ghānāyatanañca nirujjhati. (Ghānāyatanamūlakaṃ.) </div>
</div>
<div class="q" id="p_33Y3_1080"> <div class="divNumber">122.</div> <div class="p">
<span class="pN">1080</span>»  Yassa rūpāyatanaṃ nirujjhati tassa manāyatanaṃ nirujjhatīti? </div>
</div>
<div class="q" id="p_33Y3_1081"> <div class="p">
<span class="pN">1081</span>Acittakānaṃ cavantānaṃ tesaṃ rūpāyatanaṃ nirujjhati, no ca tesaṃ manāyatanaṃ nirujjhati. Sarūpakānaṃ sacittakānaṃ cavantānaṃ tesaṃ rūpāyatanañca nirujjhati manāyatanañca nirujjhati. </div>
</div>
<div class="q" id="p_33Y3_1082"> <div class="p">
<span class="pN">1082</span>«  Yassa vā pana manāyatanaṃ nirujjhati tassa rūpāyatanaṃ nirujjhatīti? </div>
</div>
<div class="q" id="p_33Y3_1083"> <div class="p">
<span class="pN">1083</span>Arūpakānaṃ cavantānaṃ tesaṃ manāyatanaṃ nirujjhati, no ca tesaṃ rūpāyatanaṃ nirujjhati. Sarūpakānaṃ sacittakānaṃ cavantānaṃ tesaṃ manāyatanañca nirujjhati rūpāyatanañca nirujjhati. </div>
</div>
<div class="q" id="p_33Y3_1084"> <div class="p">
<span class="pN">1084</span>»  Yassa rūpāyatanaṃ nirujjhati tassa dhammāyatanaṃ nirujjhatīti? Āmantā. </div>
</div>
<div class="q" id="p_33Y3_1085"> <div class="p">
<span class="pN">1085</span>«  Yassa vā pana dhammāyatanaṃ nirujjhati tassa rūpāyatanaṃ nirujjhatīti? </div>
</div>
<div class="q" id="p_33Y3_1086"> <div class="p">
<span class="pN">1086</span>Arūpakānaṃ cavantānaṃ tesaṃ dhammāyatanaṃ nirujjhati, no ca tesaṃ rūpāyatanaṃ nirujjhati. Sarūpakānaṃ cavantānaṃ tesaṃ dhammāyatanañca nirujjhati rūpāyatanañca nirujjhati. </div>
</div>
<div class="q" id="p_33Y3_1087"> <div class="divNumber">123.</div> <div class="p">
<span class="pN">1087</span>»  Yassa manāyatanaṃ nirujjhati tassa dhammāyatanaṃ nirujjhatīti? Āmantā. </div>
</div>
<div class="q" id="p_33Y3_1088"> <div class="p">
<span class="pN">1088</span>«  Yassa vā pana dhammāyatanaṃ nirujjhati tassa manāyatanaṃ nirujjhatīti? </div>
</div>
<div class="q" id="p_33Y3_1089"> <div class="p">
<span class="pN">1089</span>Acittakānaṃ cavantānaṃ tesaṃ dhammāyatanaṃ nirujjhati, no ca tesaṃ manāyatanaṃ nirujjhati. Sacittakānaṃ cavantānaṃ tesaṃ dhammāyatanañca nirujjhati manāyatanañca nirujjhati. </div>
</div>
</div>
