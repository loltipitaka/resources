<div>
<div class="b">
<a href="/">Home</a> » <a href="/tipitaka/33Y3">33Y3 Āyatanayamakapāḷi</a> » <a href="/tipitaka/33Y3/1">1 Paṇṇattivāra</a> » <a href="/tipitaka/33Y3/1/1.2">1.2 Paṇṇattivāraniddesa</a> » <a href="/tipitaka/33Y3/1/1.2/1.2.1">1.2.1 Padasodhanavāra</a>
</div>
<div class="i">1.2.1.2 Paccanīka</div>
<div class="h">Paṇṇattivāra</div>
<div class="h">Paṇṇattivāraniddesa</div>
<div class="h">Padasodhanavāra</div>
<div class="h">Paccanīka</div>
<div class="q" id="p_33Y3_216"> <div class="divNumber">11.</div> <div class="p">
<span class="pN">216</span>»  Na cakkhu na cakkhāyatananti? Āmantā. </div>
</div>
<div class="q" id="p_33Y3_217"> <div class="p">
<span class="pN">217</span>«  Na cakkhāyatanaṃ na cakkhūti? </div>
</div>
<div class="q" id="p_33Y3_218"> <div class="p">
<span class="pN">218</span>Dibbacakkhu paññācakkhu na cakkhāyatanaṃ, cakkhu. Cakkhuñca cakkhāyatanañca ṭhapetvā avasesaṃ na ceva cakkhu na ca cakkhāyatanaṃ. </div>
</div>
<div class="q" id="p_33Y3_219"> <div class="p">
<span class="pN">219</span>»  Na sotaṃ na sotāyatananti? Āmantā. </div>
</div>
<div class="q" id="p_33Y3_220"> <div class="p">
<span class="pN">220</span>«  Na sotāyatanaṃ na sotanti? </div>
</div>
<div class="q" id="p_33Y3_221"> <div class="p">
<span class="pN">221</span>Dibbasotaṃ taṇhāsotaṃ na sotāyatanaṃ, sotaṃ. Sotañca sotāyatanañca ṭhapetvā avasesaṃ na ceva sotaṃ na ca sotāyatanaṃ. </div>
</div>
<div class="q" id="p_33Y3_222"> <div class="p">
<span class="pN">222</span>»  Na ghānaṃ na ghānāyatananti? Āmantā. </div>
</div>
<div class="q" id="p_33Y3_223"> <div class="p">
<span class="pN">223</span>«  Na ghānāyatanaṃ na ghānanti? Āmantā. </div>
</div>
<div class="q" id="p_33Y3_224"> <div class="p">
<span class="pN">224</span>»  Na jivhā na jivhāyatananti? Āmantā. </div>
</div>
<div class="q" id="p_33Y3_225"> <div class="p">
<span class="pN">225</span>«  Na jivhāyatanaṃ na jivhāti? Āmantā. </div>
</div>
<div class="q" id="p_33Y3_226"> <div class="p">
<span class="pN">226</span>»  Na kāyo na kāyāyatananti? Āmantā. </div>
</div>
<div class="q" id="p_33Y3_227"> <div class="p">
<span class="pN">227</span>«  Na kāyāyatanaṃ na kāyoti? </div>
</div>
<div class="q" id="p_33Y3_228"> <div class="p">
<span class="pN">228</span>Kāyāyatanaṃ ṭhapetvā avaseso na kāyāyatanaṃ, kāyo. Kāyañca kāyāyatanañca ṭhapetvā avasesaṃ na ceva kāyo na ca kāyāyatanaṃ. </div>
</div>
<div class="q" id="p_33Y3_229"> <div class="p">
<span class="pN">229</span>»  Na rūpaṃ na rūpāyatananti? Āmantā. </div>
</div>
<div class="q" id="p_33Y3_230"> <div class="p">
<span class="pN">230</span>«  Na rūpāyatanaṃ na rūpanti? </div>
</div>
<div class="q" id="p_33Y3_231"> <div class="p">
<span class="pN">231</span>Rūpāyatanaṃ ṭhapetvā avasesaṃ na rūpāyatanaṃ, rūpaṃ. Rūpañca rūpāyatanañca ṭhapetvā avasesaṃ na ceva rūpaṃ na ca rūpāyatanaṃ. </div>
</div>
<div class="q" id="p_33Y3_232"> <div class="p">
<span class="pN">232</span>»  Na saddo na saddāyatananti? Āmantā. </div>
</div>
<div class="q" id="p_33Y3_233"> <div class="p">
<span class="pN">233</span>«  Na saddāyatanaṃ na saddoti? Āmantā. </div>
</div>
<div class="q" id="p_33Y3_234"> <div class="p">
<span class="pN">234</span>»  Na gandho na gandhāyatananti? Āmantā. </div>
</div>
<div class="q" id="p_33Y3_235"> <div class="p">
<span class="pN">235</span>«  Na gandhāyatanaṃ na gandhoti? </div>
</div>
<div class="q" id="p_33Y3_236"> <div class="p">
<span class="pN">236</span>Sīlagandho samādhigandho paññāgandho na gandhāyatanaṃ, gandho. Gandhañca gandhāyatanañca ṭhapetvā avasesaṃ na ceva gandho na ca gandhāyatanaṃ. </div>
</div>
<div class="q" id="p_33Y3_237"> <div class="p">
<span class="pN">237</span>»  Na raso na rasāyatananti? Āmantā. </div>
</div>
<div class="q" id="p_33Y3_238"> <div class="p">
<span class="pN">238</span>«  Na rasāyatanaṃ na rasoti? </div>
</div>
<div class="q" id="p_33Y3_239"> <div class="p">
<span class="pN">239</span>Attharaso dhammaraso vimuttiraso na rasāyatanaṃ, raso. Rasañca rasāyatanañca ṭhapetvā avasesaṃ na ceva raso na ca rasāyatanaṃ. </div>
</div>
<div class="q" id="p_33Y3_240"> <div class="p">
<span class="pN">240</span>»  Na phoṭṭhabbo na phoṭṭhabbāyatananti? Āmantā. </div>
</div>
<div class="q" id="p_33Y3_241"> <div class="p">
<span class="pN">241</span>«  Na phoṭṭhabbāyatanaṃ na phoṭṭhabboti? Āmantā. </div>
</div>
<div class="q" id="p_33Y3_242"> <div class="p">
<span class="pN">242</span>»  Na mano na manāyatananti? Āmantā. </div>
</div>
<div class="q" id="p_33Y3_243"> <div class="p">
<span class="pN">243</span>«  Na manāyatanaṃ na manoti? Āmantā. </div>
</div>
<div class="q" id="p_33Y3_244"> <div class="p">
<span class="pN">244</span>»  Na dhammo na dhammāyatananti? Āmantā. </div>
</div>
<div class="q" id="p_33Y3_245"> <div class="p">
<span class="pN">245</span>«  Na dhammāyatanaṃ na dhammoti? </div>
</div>
<div class="q" id="p_33Y3_246"> <div class="p">
<span class="pN">246</span>Dhammāyatanaṃ ṭhapetvā avaseso na dhammāyatanaṃ, dhammo. Dhammañca dhammāyatanañca ṭhapetvā avasesaṃ na ceva dhammo na ca dhammāyatanaṃ. </div>
</div>
</div>
