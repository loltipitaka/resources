<div>
<div class="b">
<a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/4">4 Indriyasaṃyutta</a> » <a href="/tipitaka/14S5/4/4.7">4.7 Bodhipakkhiyavagga</a>
</div>
<div class="i">4.7.4 Āsavakkhayasutta</div>
<div class="h">Indriyasaṃyutta</div>
<div class="h">Bodhipakkhiyavagga</div>
<div class="h">Āsavakkhayasutta</div>
<div class="q" id="p_14S5_1235"> <div class="divNumber">534.</div> <div class="p">
<span class="pN">1235</span>“Pañcimāni, bhikkhave, indriyāni bhāvitāni bahulīkatāni āsavānaṃ khayāya saṃvattanti. Katamāni pañca? Saddhindriyaṃ…pe…  paññindriyaṃ—  imāni kho, bhikkhave, pañcindriyāni bhāvitāni bahulīkatāni āsavānaṃ khayāya saṃvattantīti. </div>
</div>
<div class="q" id="p_14S5_1236"> <div class="p">
<span class="pN">1236</span>Pañcimāni, bhikkhave, indriyāni bhāvitāni bahulīkatāni saṃyojanappahānāya saṃvattanti, anusayasamugghātāya saṃvattanti, addhānapariññāya saṃvattanti, āsavānaṃ khayāya saṃvattanti. Katamāni pañca? Saddhindriyaṃ…pe…  paññindriyaṃ—  imāni kho, bhikkhave, pañcindriyāni bhāvitāni bahulīkatāni saṃyojanappahānāya saṃvattanti, anusayasamugghātāya saṃvattanti, addhānapariññāya saṃvattanti, āsavānaṃ khayāya saṃvattantī”ti. </div>
</div>
<div class="CENTER" id="p_14S5_1237">
<span class="pN">1237</span>Catutthaṃ.</div>
</div>
