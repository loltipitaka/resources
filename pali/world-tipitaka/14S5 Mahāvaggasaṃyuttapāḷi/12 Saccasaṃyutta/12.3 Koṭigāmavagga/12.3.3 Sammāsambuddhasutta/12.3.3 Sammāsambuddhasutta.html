<div>
<div class="b">
<a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/12">12 Saccasaṃyutta</a> » <a href="/tipitaka/14S5/12/12.3">12.3 Koṭigāmavagga</a>
</div>
<div class="i">12.3.3 Sammāsambuddhasutta</div>
<div class="h">Saccasaṃyutta</div>
<div class="h">Koṭigāmavagga</div>
<div class="h">Sammāsambuddhasutta</div>
<div class="q" id="p_14S5_2278"> <div class="divNumber">1093.</div> <div class="p">
<span class="pN">2278</span>Sāvatthinidānaṃ. Cattārimāni, bhikkhave, ariyasaccāni. Katamāni cattāri? Dukkhaṃ ariyasaccaṃ…pe…  dukkhanirodhagāminī paṭipadā ariyasaccaṃ—  imāni kho, bhikkhave, cattāri ariyasaccāni. Imesaṃ kho, bhikkhave, catunnaṃ ariyasaccānaṃ yathābhūtaṃ abhisambuddhattā tathāgato ‘arahaṃ sammāsambuddho’ti vuccati. </div>
</div>
<div class="q" id="p_14S5_2279"> <div class="p">
<span class="pN">2279</span>Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti. </div>
</div>
<div class="CENTER" id="p_14S5_2280">
<span class="pN">2280</span>Tatiyaṃ.</div>
</div>
