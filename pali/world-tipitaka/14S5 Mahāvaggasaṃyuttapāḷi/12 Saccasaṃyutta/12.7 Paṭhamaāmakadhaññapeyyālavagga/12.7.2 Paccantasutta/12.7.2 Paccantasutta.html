<div>
<div class="b">
<a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/12">12 Saccasaṃyutta</a> » <a href="/tipitaka/14S5/12/12.7">12.7 Paṭhamaāmakadhaññapeyyālavagga</a>
</div>
<div class="i">12.7.2 Paccantasutta</div>
<div class="h">Saccasaṃyutta</div>
<div class="h">Paṭhamaāmakadhaññapeyyālavagga</div>
<div class="h">Paccantasutta</div>
<div class="q" id="p_14S5_2437"> <div class="divNumber">1132.</div> <div class="p">
<span class="pN">2437</span>Atha kho bhagavā parittaṃ nakhasikhāyaṃ paṃsuṃ āropetvā bhikkhū āmantesi—  “taṃ kiṃ maññatha, bhikkhave, katamaṃ nu kho bahutaraṃ—  yo vāyaṃ mayā paritto nakhasikhāyaṃ paṃsu āropito, ayaṃ vā mahāpathavī”ti? “Etadeva, bhante, bahutaraṃ, yadidaṃ—  mahāpathavī; appamattakāyaṃ bhagavatā paritto nakhasikhāyaṃ paṃsu āropito. Saṅkhampi na upeti, upanidhampi na upeti, kalabhāgampi na upeti mahāpathaviṃ upanidhāya bhagavatā paritto nakhasikhāyaṃ paṃsu āropito”ti. </div>
</div>
<div class="q" id="p_14S5_2438"> <div class="p">
<span class="pN">2438</span>“Evameva kho, bhikkhave, appamattakā te sattā ye majjhimesu janapadesu paccājāyanti; atha kho eteva bahutarā sattā ye paccantimesu janapadesu paccājāyanti aviññātāresu milakkhesu…pe… . </div>
</div>
<div class="CENTER" id="p_14S5_2439">
<span class="pN">2439</span>Dutiyaṃ.</div>
</div>
