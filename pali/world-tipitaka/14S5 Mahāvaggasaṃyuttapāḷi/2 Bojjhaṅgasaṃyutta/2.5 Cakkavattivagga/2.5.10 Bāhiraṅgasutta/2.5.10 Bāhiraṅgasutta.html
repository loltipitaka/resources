<div>
<div class="b">
<a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/2">2 Bojjhaṅgasaṃyutta</a> » <a href="/tipitaka/14S5/2/2.5">2.5 Cakkavattivagga</a>
</div>
<div class="i">2.5.10 Bāhiraṅgasutta</div>
<div class="h">Bojjhaṅgasaṃyutta</div>
<div class="h">Cakkavattivagga</div>
<div class="h">Bāhiraṅgasutta</div>
<div class="q" id="p_14S5_550"> <div class="divNumber">231.</div> <div class="p">
<span class="pN">550</span>“Bāhiraṃ, bhikkhave, aṅganti karitvā nāññaṃ ekaṅgampi samanupassāmi sattannaṃ bojjhaṅgānaṃ uppādāya, yathayidaṃ—  bhikkhave, kalyāṇamittatā. Kalyāṇamittassetaṃ, bhikkhave, bhikkhuno pāṭikaṅkhaṃ—  satta bojjhaṅge bhāvessati, satta bojjhaṅge bahulīkarissati. Kathañca, bhikkhave, bhikkhu kalyāṇamitto satta bojjhaṅge bhāveti, satta bojjhaṅge bahulīkaroti? Idha, bhikkhave, bhikkhu satisambojjhaṅgaṃ bhāveti vivekanissitaṃ…pe…  upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu kalyāṇamitto satta bojjhaṅge bhāveti, satta bojjhaṅge bahulīkarotī”ti. </div>
</div>
<div class="CENTER" id="p_14S5_551">
<span class="pN">551</span>Dasamaṃ.</div>
<div class="CENTER" id="p_14S5_552">
<span class="pN">552</span>Cakkavattivaggo pañcamo.</div>
<div class="SUMMARY" id="p_14S5_553">
<span class="pN">553</span><span class="firstLetter">T</span>assuddānaṃ</div>
<div class="q" id="p_14S5_554"> <div class="p"> <table class="singleColumn"> <tr> <td> <div class="pN">554</div> <div class="G">Vidhā cakkavatti māro,</div> </td> </tr> <tr> <td> <div class="G">duppañño paññavena ca;</div> </td> </tr> <tr> <td> <div class="G">Daliddo adaliddo ca,</div> </td> </tr> <tr> <td> <div class="G">ādiccaṅgena te dasāti.</div> </td> </tr> </table> </div>
</div>
</div>
