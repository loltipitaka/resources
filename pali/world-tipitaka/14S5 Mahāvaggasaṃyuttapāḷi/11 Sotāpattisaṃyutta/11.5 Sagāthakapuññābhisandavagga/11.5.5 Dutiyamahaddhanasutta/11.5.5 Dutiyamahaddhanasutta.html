<div>
<div class="b">
<a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/11">11 Sotāpattisaṃyutta</a> » <a href="/tipitaka/14S5/11/11.5">11.5 Sagāthakapuññābhisandavagga</a>
</div>
<div class="i">11.5.5 Dutiyamahaddhanasutta</div>
<div class="h">Sotāpattisaṃyutta</div>
<div class="h">Sagāthakapuññābhisandavagga</div>
<div class="h">Dutiyamahaddhanasutta</div>
<div class="q" id="p_14S5_2071"> <div class="divNumber">1041.</div> <div class="p">
<span class="pN">2071</span>“Catūhi, bhikkhave, dhammehi samannāgato ariyasāvako ‘aḍḍho mahaddhano mahābhogo mahāyaso’ti vuccati. </div>
</div>
<div class="q" id="p_14S5_2072"> <div class="p">
<span class="pN">2072</span>Katamehi catūhi? Idha, bhikkhave, ariyasāvako buddhe aveccappasādena samannāgato hoti—  itipi so bhagavā…pe…  satthā devamanussānaṃ buddho bhagavāti. Dhamme…pe…  saṃghe…pe…  ariyakantehi sīlehi samannāgato hoti akhaṇḍehi…pe…  samādhisaṃvattanikehi. Imehi kho, bhikkhave, catūhi dhammehi samannāgato ariyasāvako ‘aḍḍho mahaddhano mahābhogo mahāyaso’ti vuccatī”ti. </div>
</div>
<div class="CENTER" id="p_14S5_2073">
<span class="pN">2073</span>Pañcamaṃ.</div>
</div>
