<div>
<div class="b">
<a href="/">Home</a> » <a href="/tipitaka/14S5">14S5 Mahāvaggasaṃyuttapāḷi</a> » <a href="/tipitaka/14S5/1">1 Maggasaṃyutta</a> » <a href="/tipitaka/14S5/1/1.3">1.3 Micchattavagga</a>
</div>
<div class="i">1.3.1 Micchattasutta</div>
<div class="h">Maggasaṃyutta</div>
<div class="h">Micchattavagga</div>
<div class="h">Micchattasutta</div>
<div class="q" id="p_14S5_88"> <div class="divNumber">21.</div> <div class="p">
<span class="pN">88</span>Sāvatthinidānaṃ. “Micchattañca vo, bhikkhave, desessāmi, sammattañca. Taṃ suṇātha. Katamañca, bhikkhave, micchattaṃ? Seyyathidaṃ—  micchādiṭṭhi…pe…  micchāsamādhi. Idaṃ vuccati, bhikkhave, micchattaṃ. Katamañca, bhikkhave, sammattaṃ? Seyyathidaṃ—  sammādiṭṭhi…pe…  sammāsamādhi. Idaṃ vuccati, bhikkhave, sammattan”ti. </div>
</div>
<div class="CENTER" id="p_14S5_89">
<span class="pN">89</span>Paṭhamaṃ.</div>
</div>
