<div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/4">4 Niggahapaṇṇāsaka</a> » <a href="/tipitaka/32Kv/4/4.1">4.1 Soḷasamavagga</a>
</div>
<div class="i">4.1.4 Adhigayhamanasikārakathā</div>
<div class="h">Niggahapaṇṇāsaka</div>
<div class="h">Soḷasamavagga</div>
<div class="h">Adhigayhamanasikārakathā</div>
<div class="q" id="p_32Kv_2375"> <div class="divNumber">749.</div> <div class="p">
<span class="pN">2375</span>๐ Adhigayha manasi karotīti? Āmantā. Tena cittena taṃ cittaṃ pajānātīti? Na hevaṃ vattabbe…pe…  tena cittena taṃ cittaṃ pajānātīti? Āmantā. Tena cittena taṃ cittaṃ “cittan”ti pajānātīti? Na hevaṃ vattabbe…pe…  tena cittena taṃ cittaṃ “cittan”ti pajānātīti? Āmantā. Taṃ cittaṃ tassa cittassa ārammaṇanti? Na hevaṃ vattabbe…pe… . </div>
</div>
<div class="q" id="p_32Kv_2376"> <div class="p">
<span class="pN">2376</span>๐ Taṃ cittaṃ tassa cittassa ārammaṇanti? Āmantā. Tena phassena taṃ phassaṃ phusati, tāya vedanāya…pe…  tāya saññāya…  tāya cetanāya…  tena cittena…  tena vitakkena…  tena vicārena…  tāya pītiyā…  tāya satiyā…  tāya paññāya taṃ paññaṃ pajānātīti? Na hevaṃ vattabbe…pe… . </div>
</div>
<div class="q" id="p_32Kv_2377"> <div class="divNumber">750.</div> <div class="p">
<span class="pN">2377</span>๐ Atītaṃ “atītan”ti manasikaronto, anāgataṃ “anāgatan”ti manasi karotīti? Na hevaṃ vattabbe…pe…  atītaṃ “atītan”ti manasikaronto, anāgataṃ “anāgatan”ti manasi karotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2378"> <div class="p">
<span class="pN">2378</span>๐ Atītaṃ “atītan”ti manasikaronto, paccuppannaṃ “paccuppannan”ti manasi karotīti? Na hevaṃ vattabbe…pe…  atītaṃ “atītan”ti manasikaronto, paccuppannaṃ “paccuppannan”ti manasi karotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2379"> <div class="p">
<span class="pN">2379</span>๐ Atītaṃ “atītan”ti manasikaronto, anāgataṃ “anāgatan”ti manasi karoti, paccuppannaṃ “paccuppannan”ti manasi karotīti? Na hevaṃ vattabbe…pe…  atītaṃ “atītan”ti manasikaronto, anāgataṃ “anāgatan”ti manasi karoti, paccuppannaṃ “paccuppannan”ti manasi karotīti? Āmantā. Tiṇṇaṃ phassānaṃ…pe…  tiṇṇaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2380"> <div class="divNumber">751.</div> <div class="p">
<span class="pN">2380</span>๐ Anāgataṃ “anāgatan”ti manasikaronto, atītaṃ “atītan”ti manasi karotīti? Na hevaṃ vattabbe…pe…  anāgataṃ “anāgatan”ti manasikaronto, atītaṃ “atītan”ti manasi karotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2381"> <div class="p">
<span class="pN">2381</span>๐ Anāgataṃ “anāgatan”ti manasikaronto, paccuppannaṃ “paccuppannan”ti manasi karotīti? Na hevaṃ vattabbe…pe…  anāgataṃ “anāgatan”ti manasikaronto, paccuppannaṃ “paccuppannan”ti manasi karotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2382"> <div class="p">
<span class="pN">2382</span>๐ Anāgataṃ “anāgatan”ti manasikaronto, atītaṃ “atītan”ti manasi karoti, paccuppannaṃ “paccuppannan”ti manasi karotīti? Na hevaṃ vattabbe…pe…  anāgataṃ “anāgatan”ti manasikaronto, atītaṃ “atītan”ti manasi karoti, paccuppannaṃ “paccuppannan”ti manasi karotīti? Āmantā. Tiṇṇaṃ phassānaṃ…pe…  tiṇṇaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2383"> <div class="divNumber">752.</div> <div class="p">
<span class="pN">2383</span>๐ Paccuppannaṃ “paccuppannan”ti manasikaronto, atītaṃ “atītan”ti manasi karotīti? Na hevaṃ vattabbe…pe…  paccuppannaṃ “paccuppannan”ti manasikaronto, atītaṃ “atītan”ti manasi karotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2384"> <div class="p">
<span class="pN">2384</span>๐ Paccuppannaṃ “paccuppannan”ti manasikaronto, anāgataṃ “anāgatan”ti manasi karotīti? Na hevaṃ vattabbe…pe…  paccuppannaṃ “paccuppannan”ti manasikaronto, anāgataṃ “anāgatan”ti manasi karotīti? Āmantā. Dvinnaṃ phassānaṃ…pe…  dvinnaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2385"> <div class="p">
<span class="pN">2385</span>๐ Paccuppannaṃ “paccuppannan”ti manasikaronto, atītaṃ “atītan”ti manasi karoti, anāgataṃ “anāgatan”ti manasi karotīti? Na hevaṃ vattabbe…pe…  paccuppannaṃ “paccuppannan”ti manasikaronto, atītaṃ “atītan”ti manasi karoti, anāgataṃ “anāgatan”ti manasi karotīti? Āmantā. Tiṇṇaṃ phassānaṃ…pe…  tiṇṇaṃ cittānaṃ samodhānaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_2386"> <div class="divNumber">753.</div> <div class="p">
<span class="pN">2386</span>× Na vattabbaṃ—  “adhigayha manasi karotī”ti? Āmantā. Nanu vuttaṃ bhagavatā—  </div>
</div>
<div class="q" id="p_32Kv_2387"> <div class="p"> <table class="singleColumn"> <tr> <td> <div class="pN">2387</div> <div class="G">“Sabbe saṅkhārā aniccāti,</div> </td> </tr> <tr> <td> <div class="G">yadā paññāya passati;</div> </td> </tr> <tr> <td> <div class="G">Atha nibbindati dukkhe,</div> </td> </tr> <tr> <td> <div class="G">esa maggo visuddhiyā.</div> </td> </tr> </table> </div>
</div>
<div class="q" id="p_32Kv_2388"> <div class="p"> <table class="singleColumn"> <tr> <td> <div class="pN">2388</div> <div class="G">Sabbe saṅkhārā dukkhāti,</div> </td> </tr> <tr> <td> <div class="G">yadā paññāya passati;</div> </td> </tr> <tr> <td> <div class="G">Atha nibbindati dukkhe,</div> </td> </tr> <tr> <td> <div class="G">esa maggo visuddhiyā.</div> </td> </tr> </table> </div>
</div>
<div class="q" id="p_32Kv_2389"> <div class="p"> <table class="singleColumn"> <tr> <td> <div class="pN">2389</div> <div class="G">Sabbe dhammā anattāti,</div> </td> </tr> <tr> <td> <div class="G">yadā paññāya passati;</div> </td> </tr> <tr> <td> <div class="G">Atha nibbindati dukkhe,</div> </td> </tr> <tr> <td> <div class="G">esa maggo visuddhiyā”ti.</div> </td> </tr> </table> </div>
</div>
<div class="q" id="p_32Kv_2390"> <div class="p">
<span class="pN">2390</span>Attheva suttantoti? Āmantā. Tena hi adhigayha manasi karotīti. </div>
</div>
<div class="CENTER" id="p_32Kv_2391">
<span class="pN">2391</span>Adhigayhamanasikārakathā niṭṭhitā.</div>
</div>
