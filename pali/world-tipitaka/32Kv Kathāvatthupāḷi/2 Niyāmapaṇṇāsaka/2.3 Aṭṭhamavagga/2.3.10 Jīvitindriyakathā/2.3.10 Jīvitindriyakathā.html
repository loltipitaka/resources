<div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/2">2 Niyāmapaṇṇāsaka</a> » <a href="/tipitaka/32Kv/2/2.3">2.3 Aṭṭhamavagga</a>
</div>
<div class="i">2.3.10 Jīvitindriyakathā</div>
<div class="h">Niyāmapaṇṇāsaka</div>
<div class="h">Aṭṭhamavagga</div>
<div class="h">Jīvitindriyakathā</div>
<div class="q" id="p_32Kv_1826"> <div class="divNumber">540.</div> <div class="p">
<span class="pN">1826</span>๐ Natthi rūpajīvitindriyanti? Āmantā. Natthi rūpīnaṃ dhammānaṃ āyu ṭhiti yapanā yāpanā iriyanā vattanā pālanāti? Na hevaṃ vattabbe…pe…  atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanāti? Āmantā. Hañci atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, no ca vata re vattabbe—  “natthi rūpajīvitindriyan”ti. </div>
</div>
<div class="q" id="p_32Kv_1827"> <div class="p">
<span class="pN">1827</span>๐ Atthi arūpīnaṃ dhammānaṃ āyu ṭhiti yapanā yāpanā iriyanā vattanā pālanā, atthi arūpajīvitindriyanti? Āmantā. Atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, atthi rūpajīvitindriyanti? Na hevaṃ vattabbe…pe…  atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, natthi rūpajīvitindriyanti? Āmantā. Atthi arūpīnaṃ dhammānaṃ āyu ṭhiti yapanā yāpanā iriyanā vattanā pālanā, natthi arūpajīvitindriyanti? Na hevaṃ vattabbe…pe… . </div>
</div>
<div class="q" id="p_32Kv_1828"> <div class="p">
<span class="pN">1828</span>๐ Arūpīnaṃ dhammānaṃ āyu arūpajīvitindriyanti? Āmantā. Rūpīnaṃ dhammānaṃ āyu rūpajīvitindriyanti? Na hevaṃ vattabbe…pe…  rūpīnaṃ dhammānaṃ āyu na vattabbaṃ—  “rūpajīvitindriyan”ti? Āmantā. Arūpīnaṃ dhammānaṃ āyu na vattabbaṃ—  “arūpajīvitindriyan”ti? Na hevaṃ vattabbe…pe… . </div>
</div>
<div class="q" id="p_32Kv_1829"> <div class="divNumber">541.</div> <div class="p">
<span class="pN">1829</span>๐ Rūpīnaṃ dhammānaṃ āyu arūpajīvitindriyanti? Āmantā. Arūpīnaṃ dhammānaṃ āyu rūpajīvitindriyanti? Na hevaṃ vattabbe…pe… . </div>
</div>
<div class="q" id="p_32Kv_1830"> <div class="p">
<span class="pN">1830</span>๐ Arūpīnaṃ dhammānaṃ āyu na vattabbaṃ—  “rūpajīvitindriyan”ti? Āmantā. Rūpīnaṃ dhammānaṃ āyu na vattabbaṃ—  “arūpajīvitindriyan”ti? Na hevaṃ vattabbe…pe… . </div>
</div>
<div class="q" id="p_32Kv_1831"> <div class="p">
<span class="pN">1831</span>๐ Rūpīnañca arūpīnañca dhammānaṃ āyu arūpajīvitindriyanti? Āmantā. Rūpīnañca arūpīnañca dhammānaṃ āyu rūpajīvitindriyanti? Na hevaṃ vattabbe…pe… . </div>
</div>
<div class="q" id="p_32Kv_1832"> <div class="p">
<span class="pN">1832</span>๐ Rūpīnañca arūpīnañca dhammānaṃ āyu na vattabbaṃ—  “rūpajīvitindriyan”ti? Āmantā. Rūpīnañca arūpīnañca dhammānaṃ āyu na vattabbaṃ—  “arūpajīvitindriyan”ti? Na hevaṃ vattabbe…pe…  natthi rūpajīvitindriyanti? Āmantā. Nirodhaṃ samāpannassa natthi jīvitindriyanti? Na hevaṃ vattabbe…pe… . </div>
</div>
<div class="q" id="p_32Kv_1833"> <div class="divNumber">542.</div> <div class="p">
<span class="pN">1833</span>๐ Nirodhaṃ samāpannassa atthi jīvitindriyanti? Āmantā. Hañci nirodhaṃ samāpannassa atthi jīvitindriyaṃ, no ca vata re vattabbe—  “natthi rūpajīvitindriyan”ti. </div>
</div>
<div class="q" id="p_32Kv_1834"> <div class="p">
<span class="pN">1834</span>๐ Nirodhaṃ samāpannassa atthi jīvitindriyanti? Āmantā. Katamakkhandhapariyāpannanti? Saṅkhārakkhandhapariyāpannanti. Nirodhaṃ samāpannassa atthi saṅkhārakkhandhoti? Na hevaṃ vattabbe…pe… . </div>
</div>
<div class="q" id="p_32Kv_1835"> <div class="p">
<span class="pN">1835</span>๐ Nirodhaṃ samāpannassa atthi saṅkhārakkhandhoti? Āmantā. Nirodhaṃ samāpannassa atthi vedanākkhandho…pe…  saññākkhandho…pe…  viññāṇakkhandhoti? Na hevaṃ vattabbe…pe… . </div>
</div>
<div class="q" id="p_32Kv_1836"> <div class="p">
<span class="pN">1836</span>๐ Nirodhaṃ samāpannassa atthi vedanākkhandho…pe…  saññākkhandho…pe…  viññāṇakkhandhoti? Āmantā. Na nirodhaṃ samāpannoti? Na hevaṃ vattabbe…pe… . </div>
</div>
<div class="q" id="p_32Kv_1837"> <div class="divNumber">543.</div> <div class="p">
<span class="pN">1837</span>๐ Natthi rūpajīvitindriyanti? Āmantā. Asaññasattānaṃ natthi jīvitindriyanti? Na hevaṃ vattabbe…pe… . </div>
</div>
<div class="q" id="p_32Kv_1838"> <div class="p">
<span class="pN">1838</span>๐ Asaññasattānaṃ atthi jīvitindriyanti? Āmantā. Hañci asaññasattānaṃ atthi jīvitindriyaṃ, no ca vata re vattabbe—  “natthi rūpajīvitindriyan”ti. Asaññasattānaṃ atthi jīvitindriyanti? Āmantā. Katamakkhandhapariyāpannanti? Saṅkhārakkhandhapariyāpannanti. Asaññasattānaṃ atthi saṅkhārakkhandhoti? Na hevaṃ vattabbe…pe… . </div>
</div>
<div class="q" id="p_32Kv_1839"> <div class="p">
<span class="pN">1839</span>๐ Asaññasattānaṃ atthi saṅkhārakkhandhoti? Āmantā. Asaññasattānaṃ atthi vedanākkhandho…pe…  saññākkhandho…pe…  viññāṇakkhandhoti? Na hevaṃ vattabbe…pe… . </div>
</div>
<div class="q" id="p_32Kv_1840"> <div class="p">
<span class="pN">1840</span>๐ Asaññasattānaṃ atthi vedanākkhandho…pe…  saññākkhandho…pe…  viññāṇakkhandhoti? Āmantā. Pañcavokārabhavoti? Na hevaṃ vattabbe…pe… . </div>
</div>
<div class="q" id="p_32Kv_1841"> <div class="divNumber">544.</div> <div class="p">
<span class="pN">1841</span>๐ Upapattesiyena cittena samuṭṭhitaṃ jīvitindriyaṃ upapattesiye citte bhijjamāne ekadesaṃ bhijjatīti? Āmantā. Upapattesiyena cittena samuṭṭhito phasso upapattesiye citte bhijjamāne ekadeso bhijjatīti? Na hevaṃ vattabbe…pe… . </div>
</div>
<div class="q" id="p_32Kv_1842"> <div class="p">
<span class="pN">1842</span>๐ Upapattesiyena cittena samuṭṭhito phasso upapattesiye citte bhijjamāne anavaseso bhijjatīti? Āmantā. Upapattesiyena cittena samuṭṭhitaṃ jīvitindriyaṃ upapattesiye citte bhijjamāne anavasesaṃ bhijjatīti? Na hevaṃ vattabbe…pe… . </div>
</div>
<div class="q" id="p_32Kv_1843"> <div class="divNumber">545.</div> <div class="p">
<span class="pN">1843</span>× Dve jīvitindriyānīti? Āmantā. Dvīhi jīvitehi jīvati, dvīhi maraṇehi mīyatīti? Āmantā. </div>
</div>
<div class="CENTER" id="p_32Kv_1844">
<span class="pN">1844</span>Jīvitindriyakathā niṭṭhitā.</div>
</div>
