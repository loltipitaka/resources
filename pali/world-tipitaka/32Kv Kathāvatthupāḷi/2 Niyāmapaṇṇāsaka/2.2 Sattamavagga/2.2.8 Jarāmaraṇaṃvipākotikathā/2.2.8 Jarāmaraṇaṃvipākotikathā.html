<div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/2">2 Niyāmapaṇṇāsaka</a> » <a href="/tipitaka/32Kv/2/2.2">2.2 Sattamavagga</a>
</div>
<div class="i">2.2.8 Jarāmaraṇaṃvipākotikathā</div>
<div class="h">Niyāmapaṇṇāsaka</div>
<div class="h">Sattamavagga</div>
<div class="h">Jarāmaraṇaṃvipākotikathā</div>
<div class="q" id="p_32Kv_1689"> <div class="divNumber">495.</div> <div class="p">
<span class="pN">1689</span>๐ Jarāmaraṇaṃ vipākoti? Āmantā. Sukhavedaniyaṃ dukkhavedaniyaṃ adukkhamasukhavedaniyaṃ, sukhāya vedanāya sampayuttaṃ, dukkhāya vedanāya sampayuttaṃ, adukkhamasukhāya vedanāya sampayuttaṃ, phassena sampayuttaṃ, vedanāya sampayuttaṃ, saññāya sampayuttaṃ, cetanāya sampayuttaṃ, cittena sampayuttaṃ, sārammaṇaṃ; atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe…pe…  nanu na sukhavedaniyaṃ na dukkhavedaniyaṃ…pe…  anārammaṇaṃ; natthi tassa āvaṭṭanā…pe…  paṇidhīti? Āmantā. Hañci na sukhavedaniyaṃ na dukkhavedaniyaṃ…pe…  anārammaṇaṃ; natthi tassa āvaṭṭanā…pe…  paṇidhi, no ca vata re vattabbe—  “jarāmaraṇaṃ vipāko”ti. </div>
</div>
<div class="q" id="p_32Kv_1690"> <div class="p">
<span class="pN">1690</span>๐ Phasso vipāko, phasso sukhavedaniyo dukkhavedaniyo…pe…  sārammaṇo; atthi tassa āvaṭṭanā…pe…  paṇidhīti? Āmantā. Jarāmaraṇaṃ vipāko, jarāmaraṇaṃ sukhavedaniyaṃ dukkhavedaniyaṃ…pe…  sārammaṇaṃ; atthi tassa āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_1691"> <div class="p">
<span class="pN">1691</span>๐ Jarāmaraṇaṃ vipāko, jarāmaraṇaṃ na sukhavedaniyaṃ na dukkhavedaniyaṃ…pe…  anārammaṇaṃ; natthi tassa āvaṭṭanā…pe…  paṇidhīti? Āmantā. Phasso vipāko, phasso na sukhavedaniyo na dukkhavedaniyo…pe…  anārammaṇo; natthi tassa āvaṭṭanā…pe…  paṇidhīti? Na hevaṃ vattabbe…pe… . </div>
</div>
<div class="q" id="p_32Kv_1692"> <div class="divNumber">496.</div> <div class="p">
<span class="pN">1692</span>๐ Akusalānaṃ dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Kusalānaṃ dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe…pe… . </div>
</div>
<div class="q" id="p_32Kv_1693"> <div class="p">
<span class="pN">1693</span>๐ Kusalānaṃ dhammānaṃ jarāmaraṇaṃ, na vattabbaṃ—  “kusalānaṃ dhammānaṃ vipāko”ti? Āmantā. Akusalānaṃ dhammānaṃ jarāmaraṇaṃ, na vattabbaṃ—  “akusalānaṃ dhammānaṃ vipāko”ti? Na hevaṃ vattabbe…pe… . </div>
</div>
<div class="q" id="p_32Kv_1694"> <div class="p">
<span class="pN">1694</span>๐ Kusalānaṃ dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Akusalānaṃ dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe…pe… . </div>
</div>
<div class="q" id="p_32Kv_1695"> <div class="p">
<span class="pN">1695</span>๐ Akusalānaṃ dhammānaṃ jarāmaraṇaṃ, na vattabbaṃ—  “kusalānaṃ dhammānaṃ vipāko”ti? Āmantā. Kusalānaṃ dhammānaṃ jarāmaraṇaṃ, na vattabbaṃ—  “akusalānaṃ dhammānaṃ vipāko”ti? Na hevaṃ vattabbe…pe… . </div>
</div>
<div class="q" id="p_32Kv_1696"> <div class="p">
<span class="pN">1696</span>๐ Kusalānañca akusalānañca dhammānaṃ jarāmaraṇaṃ, akusalānaṃ dhammānaṃ vipākoti? Āmantā. Kusalānañca akusalānañca dhammānaṃ jarāmaraṇaṃ, kusalānaṃ dhammānaṃ vipākoti? Na hevaṃ vattabbe…pe… . </div>
</div>
<div class="q" id="p_32Kv_1697"> <div class="p">
<span class="pN">1697</span>๐ Kusalānañca akusalānañca dhammānaṃ jarāmaraṇaṃ, na vattabbaṃ—  “kusalānaṃ dhammānaṃ vipāko”ti? Āmantā. Kusalānañca akusalānañca dhammānaṃ jarāmaraṇaṃ, na vattabbaṃ—  “akusalānaṃ dhammānaṃ vipāko”ti? Na hevaṃ vattabbe…pe… . </div>
</div>
<div class="q" id="p_32Kv_1698"> <div class="divNumber">497.</div> <div class="p">
<span class="pN">1698</span>× Na vattabbaṃ—  “jarāmaraṇaṃ vipāko”ti? Āmantā. Nanu atthi dubbaṇṇasaṃvattaniyaṃ kammaṃ appāyukasaṃvattaniyaṃ kammanti? Āmantā. Hañci atthi dubbaṇṇasaṃvattaniyaṃ kammaṃ appāyukasaṃvattaniyaṃ kammaṃ, tena vata re vattabbe—  “jarāmaraṇaṃ vipāko”ti. </div>
</div>
<div class="CENTER" id="p_32Kv_1699">
<span class="pN">1699</span>Jarāmaraṇaṃ vipākotikathā niṭṭhitā.</div>
</div>
