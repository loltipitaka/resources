<div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/1">1 Mahāpaṇṇāsaka</a> » <a href="/tipitaka/32Kv/1/1.1">1.1 Paṭhamavagga</a> » <a href="/tipitaka/32Kv/1/1.1/1.1.6">1.1.6 Sabbamatthītikathā</a>
</div>
<div class="i">1.1.6.1 Vādayutti</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Sabbamatthītikathā</div>
<div class="h">Vādayutti</div>
<div class="q" id="p_32Kv_622"> <div class="divNumber">282.</div> <div class="p">
<span class="pN">622</span>๐ Sabbamatthīti? Āmantā. Sabbattha sabbamatthīti? Na hevaṃ vattabbe. Sabbamatthīti? Āmantā. Sabbadā sabbamatthīti? Na hevaṃ vattabbe. Sabbamatthīti? Āmantā. Sabbena sabbaṃ sabbamatthīti? Na hevaṃ vattabbe. Sabbamatthīti? Āmantā. Sabbesu sabbamatthīti? Na hevaṃ vattabbe. Sabbamatthīti? Āmantā. Ayoganti katvā sabbamatthīti? Na hevaṃ vattabbe. Sabbamatthīti? Āmantā. Yampi natthi, tampatthīti? Na hevaṃ vattabbe. Sabbamatthīti? Āmantā. Sabbamatthīti yā diṭṭhi sā diṭṭhi micchādiṭṭhīti, yā diṭṭhi sā diṭṭhi sammādiṭṭhīti, hevamatthīti? Na hevaṃ vattabbe. (Saṃkhittaṃ.) </div>
</div>
<div class="CENTER" id="p_32Kv_623">
<span class="pN">623</span>Vādayutti.</div>
</div>
