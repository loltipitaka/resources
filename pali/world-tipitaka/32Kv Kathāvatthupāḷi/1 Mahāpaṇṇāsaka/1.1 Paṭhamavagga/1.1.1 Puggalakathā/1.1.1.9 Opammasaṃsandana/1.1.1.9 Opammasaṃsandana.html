<div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/1">1 Mahāpaṇṇāsaka</a> » <a href="/tipitaka/32Kv/1/1.1">1.1 Paṭhamavagga</a> » <a href="/tipitaka/32Kv/1/1.1/1.1.1">1.1.1 Puggalakathā</a>
</div>
<div class="i">1.1.1.9 Opammasaṃsandana</div>
<div class="h">Mahāpaṇṇāsaka</div>
<div class="h">Paṭhamavagga</div>
<div class="h">Puggalakathā</div>
<div class="h">Opammasaṃsandana</div>
<div class="q" id="p_32Kv_88"> <div class="divNumber">28.</div> <div class="p">
<span class="pN">88</span>๐ Rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanāti? Āmantā. Puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthenāti? Āmantā. Aññaṃ rūpaṃ añño puggaloti? Na hevaṃ vattabbe. </div>
</div>
<div class="q" id="p_32Kv_89"> <div class="p">
<span class="pN">89</span>Ājānāhi niggahaṃ. Hañci rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthena; tena vata re vattabbe—  “aññaṃ rūpaṃ añño puggalo”ti. Yaṃ tattha vadesi—  “vattabbe kho—  ‘rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthena’, no ca vattabbe—  ‘aññaṃ rūpaṃ añño puggalo’”ti micchā. </div>
</div>
<div class="q" id="p_32Kv_90"> <div class="p">
<span class="pN">90</span>No ce pana vattabbe—  “aññaṃ rūpaṃ añño puggalo”ti, no ca vata re vattabbe—  “rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthena’, no ca vattabbe—  ‘aññaṃ rūpaṃ añño puggalo’”ti micchā…pe… . </div>
</div>
<div class="q" id="p_32Kv_91"> <div class="divNumber">29.</div> <div class="p">
<span class="pN">91</span>๐ Rūpaṃ upalabbhati saccikaṭṭhaparamatthena, saññā ca upalabbhati…pe…  saṅkhārā ca upalabbhanti…pe…  viññāṇañca upalabbhati saccikaṭṭhaparamatthena, aññaṃ rūpaṃ aññaṃ viññāṇanti? Āmantā. Puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthenāti? Āmantā. Aññaṃ rūpaṃ añño puggaloti? Na hevaṃ vattabbe. </div>
</div>
<div class="q" id="p_32Kv_92"> <div class="p">
<span class="pN">92</span>Ājānāhi niggahaṃ. Hañci rūpaṃ upalabbhati saccikaṭṭhaparamatthena, viññāṇañca upalabbhati saccikaṭṭhaparamatthena, aññaṃ rūpaṃ aññaṃ viññāṇaṃ, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthena; tena vata re vattabbe—  “aññaṃ rūpaṃ añño puggalo”ti. Yaṃ tattha vadesi—  “vattabbe kho—  ‘rūpaṃ upalabbhati saccikaṭṭhaparamatthena, viññāṇañca upalabbhati saccikaṭṭhaparamatthena, aññaṃ rūpaṃ aññaṃ viññāṇaṃ, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthena’, no ca vattabbe—  ‘aññaṃ rūpaṃ añño puggalo’”ti micchā. </div>
</div>
<div class="q" id="p_32Kv_93"> <div class="p">
<span class="pN">93</span>No ce pana vattabbe—  “aññaṃ rūpaṃ añño puggalo”ti, no ca vata re vattabbe—  “rūpaṃ upalabbhati saccikaṭṭhaparamatthena, viññāṇañca upalabbhati saccikaṭṭhaparamatthena, aññaṃ rūpaṃ aññaṃ viññāṇaṃ, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘rūpaṃ upalabbhati saccikaṭṭhaparamatthena, viññāṇañca upalabbhati saccikaṭṭhaparamatthena, aññaṃ rūpaṃ aññaṃ viññāṇaṃ, puggalo upalabbhati saccikaṭṭhaparamatthena, rūpañca upalabbhati saccikaṭṭhaparamatthena’, no ca vattabbe—  ‘aññaṃ rūpaṃ añño puggalo’”ti micchā…pe… . </div>
</div>
<div class="q" id="p_32Kv_94"> <div class="divNumber">30.</div> <div class="p">
<span class="pN">94</span>๐ Vedanā upalabbhati saccikaṭṭhaparamatthena, saññā ca upalabbhati…pe…  saṅkhārā ca upalabbhanti…pe…  viññāṇañca upalabbhati…pe…  rūpañca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_95"> <div class="divNumber">31.</div> <div class="p">
<span class="pN">95</span>๐ Saññā upalabbhati saccikaṭṭhaparamatthena, saṅkhārā ca upalabbhanti…pe…  viññāṇañca upalabbhati…pe…  rūpañca upalabbhati…pe…  vedanā ca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_96"> <div class="divNumber">32.</div> <div class="p">
<span class="pN">96</span>๐ Saṅkhārā upalabbhanti saccikaṭṭhaparamatthena, viññāṇañca upalabbhati…pe…  rūpañca upalabbhati…pe…  vedanā ca upalabbhati…pe…  saññā ca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_97"> <div class="divNumber">33.</div> <div class="p">
<span class="pN">97</span>๐ Viññāṇaṃ upalabbhati saccikaṭṭhaparamatthena, rūpañca upalabbhati…pe…  vedanā ca upalabbhati…pe…  saññā ca upalabbhati…pe…  saṅkhārā ca upalabbhanti saccikaṭṭhaparamatthena, aññaṃ viññāṇaṃ aññe saṅkhārāti? Āmantā. Puggalo upalabbhati saccikaṭṭhaparamatthena, viññāṇañca upalabbhati saccikaṭṭhaparamatthenāti? Āmantā. Aññaṃ viññāṇaṃ añño puggaloti? Na hevaṃ vattabbe. </div>
</div>
<div class="q" id="p_32Kv_98"> <div class="p">
<span class="pN">98</span>Ājānāhi niggahaṃ. Hañci viññāṇaṃ upalabbhati saccikaṭṭhaparamatthena, saṅkhārā ca upalabbhanti saccikaṭṭhaparamatthena, aññaṃ viññāṇaṃ aññe saṅkhārā, puggalo upalabbhati saccikaṭṭhaparamatthena, viññāṇañca upalabbhati saccikaṭṭhaparamatthena; tena vata re vattabbe—  “aññaṃ viññāṇaṃ añño puggalo”ti. Yaṃ tattha vadesi—  “vattabbe kho—  ‘viññāṇaṃ upalabbhati saccikaṭṭhaparamatthena, saṅkhārā ca upalabbhanti saccikaṭṭhaparamatthena, aññaṃ viññāṇaṃ aññe saṅkhārā, puggalo upalabbhati saccikaṭṭhaparamatthena, viññāṇañca upalabbhati saccikaṭṭhaparamatthena’, no ca vattabbe—  ‘aññaṃ viññāṇaṃ añño puggalo’”ti micchā. </div>
</div>
<div class="q" id="p_32Kv_99"> <div class="p">
<span class="pN">99</span>No ce pana vattabbe—  “aññaṃ viññāṇaṃ añño puggalo”ti, no ca vata re vattabbe—  “viññāṇaṃ upalabbhati saccikaṭṭhaparamatthena, saṅkhārā ca upalabbhanti saccikaṭṭhaparamatthena, aññaṃ viññāṇaṃ aññe saṅkhārā, puggalo upalabbhati saccikaṭṭhaparamatthena, viññāṇañca upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘viññāṇaṃ upalabbhati saccikaṭṭhaparamatthena, saṅkhārā ca upalabbhanti saccikaṭṭhaparamatthena, aññaṃ viññāṇaṃ aññe saṅkhārā, puggalo upalabbhati saccikaṭṭhaparamatthena, viññāṇañca upalabbhati saccikaṭṭhaparamatthena’, no ca vattabbe—  ‘aññaṃ viññāṇaṃ añño puggalo’”ti micchā…pe… . </div>
</div>
<div class="q" id="p_32Kv_100"> <div class="divNumber">34.</div> <div class="p">
<span class="pN">100</span>๐ Cakkhāyatanaṃ upalabbhati saccikaṭṭhaparamatthena, sotāyatanañca upalabbhati…pe…  dhammāyatanañca upalabbhati saccikaṭṭhaparamatthena…pe…  sotāyatanaṃ upalabbhati…pe…  dhammāyatanaṃ upalabbhati saccikaṭṭhaparamatthena, cakkhāyatanañca upalabbhati…pe…  manāyatanañca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_101"> <div class="divNumber">35.</div> <div class="p">
<span class="pN">101</span>๐ Cakkhudhātu upalabbhati saccikaṭṭhaparamatthena, sotadhātu ca upalabbhati…pe…  dhammadhātu ca upalabbhati saccikaṭṭhaparamatthena…pe…  sotadhātu upalabbhati…pe…  dhammadhātu upalabbhati saccikaṭṭhaparamatthena, cakkhudhātu ca upalabbhati…pe…  manoviññāṇadhātu ca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_102"> <div class="divNumber">36.</div> <div class="p">
<span class="pN">102</span>๐ Cakkhundriyaṃ upalabbhati saccikaṭṭhaparamatthena, sotindriyañca upalabbhati…pe…  aññātāvindriyañca upalabbhati saccikaṭṭhaparamatthena…pe…  sotindriyaṃ upalabbhati…pe…  aññātāvindriyaṃ upalabbhati saccikaṭṭhaparamatthena…pe…  cakkhundriyañca upalabbhati…pe…  aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyanti? Āmantā. Puggalo upalabbhati saccikaṭṭhaparamatthena, aññātāvindriyañca upalabbhati saccikaṭṭhaparamatthenāti? Āmantā. Aññaṃ aññātāvindriyaṃ añño puggaloti? Na hevaṃ vattabbe. </div>
</div>
<div class="q" id="p_32Kv_103"> <div class="p">
<span class="pN">103</span>Ājānāhi niggahaṃ. Hañci aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, puggalo upalabbhati saccikaṭṭhaparamatthena, aññātāvindriyañca upalabbhati saccikaṭṭhaparamatthena; tena vata re vattabbe—  “aññaṃ aññātāvindriyaṃ añño puggalo”ti. Yaṃ tattha vadesi—  “vattabbe kho—  ‘aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, puggalo upalabbhati saccikaṭṭhaparamatthena, aññātāvindriyañca upalabbhati saccikaṭṭhaparamatthena’, no ca vattabbe—  ‘aññaṃ aññātāvindriyaṃ añño puggalo’”ti micchā. </div>
</div>
<div class="q" id="p_32Kv_104"> <div class="p">
<span class="pN">104</span>No ce pana vattabbe—  “aññaṃ aññātāvindriyaṃ añño puggalo”ti, no ca vata re vattabbe—  “aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, puggalo upalabbhati saccikaṭṭhaparamatthena, aññātāvindriyañca upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, puggalo upalabbhati saccikaṭṭhaparamatthena, aññātāvindriyañca upalabbhati saccikaṭṭhaparamatthena’, no ca vattabbe—  ‘aññaṃ aññātāvindriyaṃ añño puggalo’”ti micchā…pe… . </div>
</div>
<div class="q" id="p_32Kv_105"> <div class="divNumber">37.</div> <div class="p">
<span class="pN">105</span>× Rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanāti? Āmantā. Vuttaṃ bhagavatā—  “atthi puggalo attahitāya paṭipanno”, rūpañca upalabbhati saccikaṭṭhaparamatthenāti? Āmantā. Aññaṃ rūpaṃ añño puggaloti? Na hevaṃ vattabbe. </div>
</div>
<div class="q" id="p_32Kv_106"> <div class="p">
<span class="pN">106</span>Ājānāhi paṭikammaṃ. Hañci rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, vuttaṃ bhagavatā—  “atthi puggalo attahitāya paṭipanno”, rūpañca upalabbhati saccikaṭṭhaparamatthena; tena vata re vattabbe—  “aññaṃ rūpaṃ añño puggalo”ti. Yaṃ tattha vadesi—  “vattabbe kho—  ‘rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, vuttaṃ bhagavatā—  atthi puggalo attahitāya paṭipanno, rūpañca upalabbhati saccikaṭṭhaparamatthena’, no ca vattabbe—  ‘aññaṃ rūpaṃ añño puggalo’”ti micchā. </div>
</div>
<div class="q" id="p_32Kv_107"> <div class="p">
<span class="pN">107</span>No ce pana vattabbe—  “aññaṃ rūpaṃ añño puggalo”ti, no ca vata re vattabbe—  “rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, vuttaṃ bhagavatā—  ‘atthi puggalo attahitāya paṭipanno’, rūpañca upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘rūpaṃ upalabbhati saccikaṭṭhaparamatthena, vedanā ca upalabbhati saccikaṭṭhaparamatthena, aññaṃ rūpaṃ aññā vedanā, vuttaṃ bhagavatā—  atthi puggalo attahitāya paṭipanno, rūpañca upalabbhati saccikaṭṭhaparamatthena’, no ca vattabbe—  ‘aññaṃ rūpaṃ añño puggalo’”ti micchā…pe… . </div>
</div>
<div class="q" id="p_32Kv_108"> <div class="divNumber">38.</div> <div class="p">
<span class="pN">108</span>× Rūpaṃ upalabbhati saccikaṭṭhaparamatthena, saññā ca upalabbhati…  saṅkhārā ca upalabbhanti…  viññāṇañca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_109"> <div class="divNumber">39.</div> <div class="p">
<span class="pN">109</span>× Vedanā upalabbhati saccikaṭṭhaparamatthena, saññā ca upalabbhati…  saṅkhārā ca upalabbhanti…  viññāṇañca upalabbhati…  rūpañca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_110"> <div class="divNumber">40.</div> <div class="p">
<span class="pN">110</span>× Saññā upalabbhati saccikaṭṭhaparamatthena, saṅkhārā ca upalabbhanti…  viññāṇañca upalabbhati…  rūpañca upalabbhati…  vedanā ca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_111"> <div class="divNumber">41.</div> <div class="p">
<span class="pN">111</span>× Saṅkhārā upalabbhanti saccikaṭṭhaparamatthena, viññāṇañca upalabbhati…  rūpañca upalabbhati…  vedanā ca upalabbhati…  saññā ca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_112"> <div class="divNumber">42.</div> <div class="p">
<span class="pN">112</span>× Viññāṇaṃ upalabbhati saccikaṭṭhaparamatthena, rūpañca upalabbhati…  vedanā ca upalabbhati…  saññā ca upalabbhati…  saṅkhārā ca upalabbhanti saccikaṭṭhaparamatthena…pe… . </div>
</div>
<div class="q" id="p_32Kv_113"> <div class="divNumber">43.</div> <div class="p">
<span class="pN">113</span>× Cakkhāyatanaṃ upalabbhati saccikaṭṭhaparamatthena, sotāyatanañca upalabbhati…pe…  dhammāyatanañca upalabbhati saccikaṭṭhaparamatthena…pe…  sotāyatanaṃ upalabbhati…pe…  dhammāyatanaṃ upalabbhati saccikaṭṭhaparamatthena, cakkhāyatanañca upalabbhati…pe…  manāyatanañca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_114"> <div class="divNumber">44.</div> <div class="p">
<span class="pN">114</span>× Cakkhudhātu upalabbhati saccikaṭṭhaparamatthena, sotadhātu ca upalabbhati…pe…  dhammadhātu ca upalabbhati saccikaṭṭhaparamatthena…pe…  sotadhātu upalabbhati saccikaṭṭhaparamatthena…pe…  dhammadhātu upalabbhati saccikaṭṭhaparamatthena, cakkhudhātu ca upalabbhati…pe…  manoviññāṇadhātu ca upalabbhati saccikaṭṭhaparamatthena…pe… . </div>
</div>
<div class="q" id="p_32Kv_115"> <div class="divNumber">45.</div> <div class="p">
<span class="pN">115</span>× Cakkhundriyaṃ upalabbhati saccikaṭṭhaparamatthena, sotindriyañca upalabbhati…pe…  aññātāvindriyañca upalabbhati saccikaṭṭhaparamatthena…pe…  sotindriyaṃ upalabbhati…pe…  aññātāvindriyaṃ upalabbhati saccikaṭṭhaparamatthena, cakkhundriyañca upalabbhati…pe…  aññindriyañca upalabbhati saccikaṭṭhaparamatthena; aññaṃ aññātāvindriyaṃ aññaṃ aññindriyanti? Āmantā. Vuttaṃ bhagavatā—  “atthi puggalo attahitāya paṭipanno”, aññātāvindriyañca upalabbhati saccikaṭṭhaparamatthenāti? Āmantā. Aññaṃ aññātāvindriyaṃ añño puggaloti? Na hevaṃ vattabbe. </div>
</div>
<div class="q" id="p_32Kv_116"> <div class="p">
<span class="pN">116</span>Ājānāhi paṭikammaṃ. Hañci aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, vuttaṃ bhagavatā—  “atthi puggalo attahitāya paṭipanno”, aññātāvindriyañca upalabbhati saccikaṭṭhaparamatthena; tena vata re vattabbe—  “aññaṃ aññātāvindriyaṃ añño puggalo”ti. Yaṃ tattha vadesi—  “vattabbe kho—  ‘aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, vuttaṃ bhagavatā—  atthi puggalo attahitāya paṭipanno, aññātāvindriyañca upalabbhati saccikaṭṭhaparamatthena’, no ca vattabbe—  ‘aññaṃ aññātāvindriyaṃ añño puggalo’”ti micchā. </div>
</div>
<div class="q" id="p_32Kv_117"> <div class="p">
<span class="pN">117</span>No ce pana vattabbe—  “aññaṃ aññātāvindriyaṃ añño puggalo”ti, no ca vata re vattabbe—  “aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, vuttaṃ bhagavatā—  ‘atthi puggalo attahitāya paṭipanno’, aññātāvindriyañca upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘aññātāvindriyaṃ upalabbhati saccikaṭṭhaparamatthena, aññindriyañca upalabbhati saccikaṭṭhaparamatthena, aññaṃ aññātāvindriyaṃ aññaṃ aññindriyaṃ, vuttaṃ bhagavatā—  atthi puggalo attahitāya paṭipanno, aññātāvindriyañca upalabbhati saccikaṭṭhaparamatthena’, no ca vattabbe—  ‘aññaṃ aññātāvindriyaṃ añño puggalo’”ti micchā…pe… . </div>
</div>
<div class="CENTER" id="p_32Kv_118">
<span class="pN">118</span>Opammasaṃsandanaṃ.</div>
</div>
