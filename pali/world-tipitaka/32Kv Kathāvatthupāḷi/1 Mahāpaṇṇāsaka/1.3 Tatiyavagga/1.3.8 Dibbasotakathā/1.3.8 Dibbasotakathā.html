<div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/1">1 Mahāpaṇṇāsaka</a> » <a href="/tipitaka/32Kv/1/1.3">1.3 Tatiyavagga</a>
</div>
<div class="i">1.3.8 Dibbasotakathā</div>
<div class="h">Mahāpaṇṇāsaka</div>
<div class="h">Tatiyavagga</div>
<div class="h">Dibbasotakathā</div>
<div class="q" id="p_32Kv_1213"> <div class="divNumber">375.</div> <div class="p">
<span class="pN">1213</span>๐ Maṃsasotaṃ dhammupatthaddhaṃ dibbasotaṃ hotīti? Āmantā. Maṃsasotaṃ dibbasotaṃ, dibbasotaṃ maṃsasotanti? Na hevaṃ vattabbe…pe… . </div>
</div>
<div class="q" id="p_32Kv_1214"> <div class="p">
<span class="pN">1214</span>๐ Maṃsasotaṃ dhammupatthaddhaṃ dibbasotaṃ hotīti? Āmantā. Yādisaṃ maṃsasotaṃ tādisaṃ dibbasotaṃ, yādisaṃ dibbasotaṃ tādisaṃ maṃsasotanti? Na hevaṃ vattabbe…pe… . </div>
</div>
<div class="q" id="p_32Kv_1215"> <div class="p">
<span class="pN">1215</span>๐ Maṃsasotaṃ dhammupatthaddhaṃ dibbasotaṃ hotīti? Āmantā. Taññeva maṃsasotaṃ taṃ dibbasotaṃ, taṃ dibbasotaṃ taṃ maṃsasotanti? Na hevaṃ vattabbe…pe… . </div>
</div>
<div class="q" id="p_32Kv_1216"> <div class="p">
<span class="pN">1216</span>๐ Maṃsasotaṃ dhammupatthaddhaṃ dibbasotaṃ hotīti? Āmantā. Yādiso maṃsasotassa visayo ānubhāvo gocaro tādiso dibbassa sotassa visayo ānubhāvo gocaroti? Na hevaṃ vattabbe…pe… . </div>
</div>
<div class="q" id="p_32Kv_1217"> <div class="p">
<span class="pN">1217</span>๐ Maṃsasotaṃ dhammupatthaddhaṃ dibbasotaṃ hotīti? Āmantā. Upādinnaṃ hutvā anupādinnaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_1218"> <div class="p">
<span class="pN">1218</span>๐ Upādinnaṃ hutvā anupādinnaṃ hotīti? Āmantā. Kāmāvacaraṃ hutvā rūpāvacaraṃ hotīti? Na hevaṃ vattabbe…pe… . </div>
</div>
<div class="q" id="p_32Kv_1219"> <div class="p">
<span class="pN">1219</span>๐ Kāmāvacaraṃ hutvā rūpāvacaraṃ hotīti? Āmantā. Rūpāvacaraṃ hutvā arūpāvacaraṃ hotīti? Na hevaṃ vattabbe…pe… . </div>
</div>
<div class="q" id="p_32Kv_1220"> <div class="p">
<span class="pN">1220</span>๐ Rūpāvacaraṃ hutvā arūpāvacaraṃ hotīti? Āmantā. Pariyāpannaṃ hutvā apariyāpannaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_1221"> <div class="divNumber">376.</div> <div class="p">
<span class="pN">1221</span>๐ Maṃsasotaṃ dhammupatthaddhaṃ dibbasotaṃ hotīti? Āmantā. Dibbasotaṃ dhammupatthaddhaṃ maṃsasotaṃ hotīti? Na hevaṃ vattabbe…pe… . </div>
</div>
<div class="q" id="p_32Kv_1222"> <div class="p">
<span class="pN">1222</span>๐ Maṃsasotaṃ dhammupatthaddhaṃ dibbasotaṃ hotīti? Āmantā. Ekaṃyeva sotanti? Na hevaṃ vattabbe…pe… . </div>
</div>
<div class="q" id="p_32Kv_1223"> <div class="p">
<span class="pN">1223</span>๐ Ekaṃyeva sotanti? Āmantā. Nanu dve sotāni vuttāni bhagavatā—  “maṃsasotaṃ, dibbasotan”ti? Āmantā. Hañci dve sotāni vuttāni bhagavatā—  maṃsasotaṃ, dibbasotaṃ, no ca vata re vattabbe—  “ekaññeva sotan”ti. </div>
</div>
<div class="CENTER" id="p_32Kv_1224">
<span class="pN">1224</span>Dibbasotakathā niṭṭhitā.</div>
</div>
