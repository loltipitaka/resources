<div>
<div class="b">
<a href="/">Home</a> » <a href="/tipitaka/32Kv">32Kv Kathāvatthupāḷi</a> » <a href="/tipitaka/32Kv/3">3 Anusayapaṇṇāsaka</a> » <a href="/tipitaka/32Kv/3/3.1">3.1 Ekādasamavagga</a>
</div>
<div class="i">3.1.6 Idaṃdukkhantikathā</div>
<div class="h">Anusayapaṇṇāsaka</div>
<div class="h">Ekādasamavagga</div>
<div class="h">Idaṃdukkhantikathā</div>
<div class="q" id="p_32Kv_2046"> <div class="divNumber">618.</div> <div class="p">
<span class="pN">2046</span>๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Ayaṃ dukkhasamudayo”ti vācaṃ bhāsato “ayaṃ dukkhasamudayo”ti ñāṇaṃ pavattatīti? Na hevaṃ vattabbe…pe…  “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Ayaṃ dukkhanirodho”ti vācaṃ bhāsato “ayaṃ dukkhanirodho”ti ñāṇaṃ pavattatīti? Na hevaṃ vattabbe…pe…  “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Ayaṃ maggo”ti vācaṃ bhāsato “ayaṃ maggo”ti ñāṇaṃ pavattatīti? Na hevaṃ vattabbe…pe… . </div>
</div>
<div class="q" id="p_32Kv_2047"> <div class="p">
<span class="pN">2047</span>๐ “Ayaṃ samudayo”ti vācaṃ bhāsato na ca “ayaṃ samudayo”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe…pe…  “ayaṃ nirodho”ti…  “ayaṃ maggo”ti vācaṃ bhāsato na ca “ayaṃ maggo”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe…pe… . </div>
</div>
<div class="q" id="p_32Kv_2048"> <div class="divNumber">619.</div> <div class="p">
<span class="pN">2048</span>๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Rūpaṃ aniccan”ti vācaṃ bhāsato “rūpaṃ aniccan”ti ñāṇaṃ pavattatīti? Na hevaṃ vattabbe…pe…  “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. Vedanā…  saññā…  saṅkhārā…  “viññāṇaṃ aniccan”ti vācaṃ bhāsato “viññāṇaṃ aniccan”ti ñāṇaṃ pavattatīti? Na hevaṃ vattabbe…pe… . </div>
</div>
<div class="q" id="p_32Kv_2049"> <div class="p">
<span class="pN">2049</span>๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Rūpaṃ anattā”ti vācaṃ bhāsato “rūpaṃ anattā”ti ñāṇaṃ pavattatīti? Na hevaṃ vattabbe…pe…  “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. Vedanā…  saññā…  saṅkhārā…  “viññāṇaṃ anattā”ti vācaṃ bhāsato “viññāṇaṃ anattā”ti ñāṇaṃ pavattatīti? Na hevaṃ vattabbe…pe… . </div>
</div>
<div class="q" id="p_32Kv_2050"> <div class="p">
<span class="pN">2050</span>๐ “Rūpaṃ aniccan”ti vācaṃ bhāsato na ca “rūpaṃ aniccan”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe…pe…  vedanā…  saññā…  saṅkhārā…  “viññāṇaṃ aniccan”ti vācaṃ bhāsato na ca “viññāṇaṃ aniccan”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe…pe… . </div>
</div>
<div class="q" id="p_32Kv_2051"> <div class="p">
<span class="pN">2051</span>๐ “Rūpaṃ anattā”ti vācaṃ bhāsato na ca “rūpaṃ anattā”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe…pe…  vedanā…  saññā…  saṅkhārā…  “viññāṇaṃ anattā”ti vācaṃ bhāsato na ca “viññāṇaṃ anattā”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “dukkhan”ti ñāṇaṃ pavattatīti? Na hevaṃ vattabbe…pe… . </div>
</div>
<div class="q" id="p_32Kv_2052"> <div class="divNumber">620.</div> <div class="p">
<span class="pN">2052</span>๐ “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “I”ti ca “dan”ti ca “du”ti ca “khan”ti ca ñāṇaṃ pavattatīti? Na hevaṃ vattabbe…pe… . </div>
</div>
<div class="CENTER" id="p_32Kv_2053">
<span class="pN">2053</span>Idaṃ dukkhantikathā niṭṭhitā.</div>
</div>
