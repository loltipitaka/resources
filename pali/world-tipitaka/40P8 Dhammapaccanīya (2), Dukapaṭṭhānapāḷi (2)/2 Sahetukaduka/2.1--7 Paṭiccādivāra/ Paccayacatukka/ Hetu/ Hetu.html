<div>
<div class="b">
<a href="/">Home</a> » <a href="/tipitaka/40P8">40P8 Dhammapaccanīya (2), Dukapaṭṭhānapāḷi (2)</a> » <a href="/tipitaka/40P8/2">2 Sahetukaduka</a> » <a href="/tipitaka/40P8/2/2.1--7">2.1--7 Paṭiccādivāra</a> » <a href="/tipitaka/40P8/2/2.1--7/Paccayacatukka"> Paccayacatukka</a>
</div>
<div class="i"> Hetu</div>
<div class="h">Sahetukaduka</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_40P8_12"> <div class="divNumber">5.</div> <div class="p">
<span class="pN">12</span>Nasahetukaṃ dhammaṃ paṭicca nasahetuko dhammo uppajjati hetupaccayā—  vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ, ekaṃ mahābhūtaṃ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. Nasahetukaṃ dhammaṃ paṭicca naahetuko dhammo uppajjati hetupaccayā—  vicikicchāsahagataṃ uddhaccasahagataṃ mohaṃ paṭicca sampayuttakā khandhā; paṭisandhikkhaṇe vatthuṃ paṭicca sahetukā khandhā. Nasahetukaṃ dhammaṃ paṭicca nasahetuko ca naahetuko ca dhammā uppajjanti hetupaccayā. (3) </div>
</div>
<div class="q" id="p_40P8_13"> <div class="p">
<span class="pN">13</span>Naahetukaṃ dhammaṃ paṭicca naahetuko dhammo uppajjati hetupaccayā…  tīṇi. </div>
</div>
<div class="q" id="p_40P8_14"> <div class="p">
<span class="pN">14</span>Nasahetukañca naahetukañca dhammaṃ paṭicca nasahetuko dhammo uppajjati hetupaccayā. Nasahetukañca naahetukañca dhammaṃ paṭicca naahetuko dhammo uppajjati hetupaccayā. Nasahetukañca naahetukañca dhammaṃ paṭicca nasahetuko ca naahetuko ca dhammā uppajjanti hetupaccayā. (3) (Saṃkhittaṃ.) </div>
</div>
<div class="q" id="p_40P8_15"> <div class="divNumber">6.</div> <div class="p">
<span class="pN">15</span>Hetuyā nava, ārammaṇe cha, adhipatiyā pañca…pe…  avigate nava. </div>
</div>
<div class="q" id="p_40P8_16"> <div class="p">
<span class="pN">16</span>(Sahajātavārampi…pe…  sampayuttavārampi paṭiccavārasadisaṃ evaṃ vitthāretabbaṃ.) </div>
</div>
</div>
