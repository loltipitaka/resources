<div>
<div class="b">
<a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/8">8 Sammappadhānavibhaṅga</a>
</div>
<div class="i">8.3 Pañhāpucchaka</div> <div class="h">Sammappadhānavibhaṅga</div>
<div class="h">Pañhāpucchaka</div>
<div class="q" id="p_30Vbh_1429"> <div class="divNumber">427.</div> <div class="p">
<span class="pN">1429</span>Cattāro sammappadhānā—  idha bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya…pe…  anuppannānaṃ kusalānaṃ dhammānaṃ uppādāya…pe…  uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. </div>
</div>
<div class="h">Sammappadhānavibhaṅga</div>
<div class="h">Pañhāpucchaka</div>
<div class="q" id="p_30Vbh_1430"> <div class="divNumber">428.</div> <div class="p">
<span class="pN">1430</span>Catunnaṃ sammappadhānānaṃ kati kusalā, kati akusalā, kati abyākatā…pe…  kati saraṇā, kati araṇā? </div>
</div>
</div>
