<div>
<div class="b">
<a href="/">Home</a> » <a href="/tipitaka/30Vbh">30Vbh Vibhaṅgapāḷi</a> » <a href="/tipitaka/30Vbh/6">6 Paṭiccasamuppādavibhaṅga</a> » <a href="/tipitaka/30Vbh/6/6.2">6.2 Abhidhammabhājanīya</a> » <a href="/tipitaka/30Vbh/6/6.2/6.2.13">6.2.13 Kusalamūlakavipākaniddesa</a>
</div>
<div class="i">6.2.13.3 Rūpāvacaravipākacitta</div>
<div class="h">Paṭiccasamuppādavibhaṅga</div>
<div class="h">Abhidhammabhājanīya</div>
<div class="h">Kusalamūlakavipākaniddesa</div>
<div class="h">Rūpāvacaravipākacitta</div>
<div class="q" id="p_30Vbh_1311"> <div class="divNumber">347.</div> <div class="p">
<span class="pN">1311</span>Katame dhammā abyākatā? Yasmiṃ samaye rūpūpapattiyā maggaṃ bhāveti vivicceva kāmehi…pe…  paṭhamaṃ jhānaṃ upasampajja viharati pathavīkasiṇaṃ, tasmiṃ samaye phasso hoti…pe…  avikkhepo hoti—  ime dhammā kusalā. </div>
</div>
<div class="q" id="p_30Vbh_1312"> <div class="p">
<span class="pN">1312</span>Tasseva rūpāvacarassa kusalassa kammassa katattā upacitattā vipākaṃ vivicceva kāmehi…pe…  paṭhamaṃ jhānaṃ upasampajja viharati pathavīkasiṇaṃ, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. </div>
</div>
</div>
