<div>
<div class="b">
<a href="/">Home</a> » <a href="/tipitaka/19Th1">19Th1 Theragāthāpāḷi</a> » <a href="/tipitaka/19Th1/3">3 Tikanipāta</a> » <a href="/tipitaka/19Th1/3/3.1">3.1 Paṭhamavagga</a>
</div>
<div class="i">3.1.1 Aṅgaṇikabhāradvājattheragāthā</div>
<div class="h">Tikanipāta</div>
<div class="h">Paṭhamavagga</div>
<div class="h">Aṅgaṇikabhāradvājattheragāthā</div>
<div class="q" id="p_19Th1_434"> <div class="divNumber">219.</div> <div class="p"> <table class="singleColumn"> <tr> <td> <div class="pN">434</div> <div class="G">“Ayoni suddhimanvesaṃ,</div> </td> </tr> <tr> <td> <div class="G">aggiṃ paricariṃ vane;</div> </td> </tr> <tr> <td> <div class="G">Suddhimaggaṃ ajānanto,</div> </td> </tr> <tr> <td> <div class="G">akāsiṃ amaraṃ tapaṃ.</div> </td> </tr> </table> </div>
</div>
<div class="q" id="p_19Th1_435"> <div class="divNumber">220.</div> <div class="p"> <table class="singleColumn"> <tr> <td> <div class="pN">435</div> <div class="G">Taṃ sukhena sukhaṃ laddhaṃ,</div> </td> </tr> <tr> <td> <div class="G">passa dhammasudhammataṃ;</div> </td> </tr> <tr> <td> <div class="G">Tisso vijjā anuppattā,</div> </td> </tr> <tr> <td> <div class="G">kataṃ buddhassa sāsanaṃ.</div> </td> </tr> </table> </div>
</div>
<div class="q" id="p_19Th1_436"> <div class="divNumber">221.</div> <div class="p"> <table class="singleColumn"> <tr> <td> <div class="pN">436</div> <div class="G">Brahmabandhu pure āsiṃ,</div> </td> </tr> <tr> <td> <div class="G">idāni khomhi brāhmaṇo;</div> </td> </tr> <tr> <td> <div class="G">Tevijjo nhātako camhi,</div> </td> </tr> <tr> <td> <div class="G">sottiyo camhi vedagū”ti.</div> </td> </tr> </table> </div>
</div>
<div class="CENTER" id="p_19Th1_437">
<span class="pN">437</span>…  Aṅgaṇikabhāradvājo thero… .</div>
</div>
