<div>
<div class="b">
<a href="/">Home</a> » <a href="/tipitaka/19Th1">19Th1 Theragāthāpāḷi</a> » <a href="/tipitaka/19Th1/6">6 Chakkanipāta</a> » <a href="/tipitaka/19Th1/6/6.1">6.1 Paṭhamavagga</a>
</div>
<div class="i">6.1.2 Tekicchakārittheragāthā</div>
<div class="h">Chakkanipāta</div>
<div class="h">Paṭhamavagga</div>
<div class="h">Tekicchakārittheragāthā</div>
<div class="q" id="p_19Th1_650"> <div class="divNumber">381.</div> <div class="p"> <table class="singleColumn"> <tr> <td> <div class="pN">650</div> <div class="G">“Atihitā vīhi,</div> </td> </tr> <tr> <td> <div class="G">khalagatā sālī;</div> </td> </tr> <tr> <td> <div class="G">Na ca labhe piṇḍaṃ,</div> </td> </tr> <tr> <td> <div class="G">kathamahaṃ kassaṃ”.</div> </td> </tr> </table> </div>
</div>
<div class="q" id="p_19Th1_651"> <div class="divNumber">382.</div> <div class="p"> <table class="singleColumn"> <tr> <td> <div class="pN">651</div> <div class="G">“Buddhamappameyyaṃ anussara pasanno,</div> </td> </tr> <tr> <td> <div class="G">Pītiyā phuṭasarīro hohisi satatamudaggo.</div> </td> </tr> </table> </div>
</div>
<div class="q" id="p_19Th1_652"> <div class="divNumber">383.</div> <div class="p"> <table class="singleColumn"> <tr> <td> <div class="pN">652</div> <div class="G">Dhammamappameyyaṃ anussara pasanno,</div> </td> </tr> <tr> <td> <div class="G">Pītiyā phuṭasarīro hohisi satatamudaggo.</div> </td> </tr> </table> </div>
</div>
<div class="q" id="p_19Th1_653"> <div class="divNumber">384.</div> <div class="p"> <table class="singleColumn"> <tr> <td> <div class="pN">653</div> <div class="G">Saṃghamappameyyaṃ anussara pasanno,</div> </td> </tr> <tr> <td> <div class="G">Pītiyā phuṭasarīro hohisi satatamudaggo”.</div> </td> </tr> </table> </div>
</div>
<div class="q" id="p_19Th1_654"> <div class="divNumber">385.</div> <div class="p"> <table class="singleColumn"> <tr> <td> <div class="pN">654</div> <div class="G">“Abbhokāse viharasi,</div> </td> </tr> <tr> <td> <div class="G">Sītā hemantikā imā ratyo;</div> </td> </tr> <tr> <td> <div class="G">Mā sītena pareto vihaññittho,</div> </td> </tr> <tr> <td> <div class="G">Pavisa tvaṃ vihāraṃ phusitaggaḷaṃ”.</div> </td> </tr> </table> </div>
</div>
<div class="q" id="p_19Th1_655"> <div class="divNumber">386.</div> <div class="p"> <table class="singleColumn"> <tr> <td> <div class="pN">655</div> <div class="G">“Phusissaṃ catasso appamaññāyo,</div> </td> </tr> <tr> <td> <div class="G">Tāhi ca sukhito viharissaṃ;</div> </td> </tr> <tr> <td> <div class="G">Nāhaṃ sītena vihaññissaṃ,</div> </td> </tr> <tr> <td> <div class="G">Aniñjito viharanto”ti.</div> </td> </tr> </table> </div>
</div>
<div class="CENTER" id="p_19Th1_656">
<span class="pN">656</span>…  Tekicchakārī thero… .</div>
</div>
