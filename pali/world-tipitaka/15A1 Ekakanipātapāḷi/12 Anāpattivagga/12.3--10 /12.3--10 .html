<div>
<div class="b">
<a href="/">Home</a> » <a href="/tipitaka/15A1">15A1 Ekakanipātapāḷi</a> » <a href="/tipitaka/15A1/12">12 Anāpattivagga</a>
</div>
<div class="i">12.3--10 </div>
<div class="h">Anāpattivagga</div>
<div class="h"></div>
<div class="q" id="p_15A1_254"> <div class="divNumber">152--159.</div> <div class="p">
<span class="pN">254</span>“Ye te, bhikkhave, bhikkhū lahukaṃ āpattiṃ garukā āpattīti dīpenti…pe…  garukaṃ āpattiṃ lahukā āpattīti dīpenti…pe…  duṭṭhullaṃ āpattiṃ aduṭṭhullā āpattīti dīpenti…pe…  aduṭṭhullaṃ āpattiṃ duṭṭhullā āpattīti dīpenti…pe…  sāvasesaṃ āpattiṃ anavasesā āpattīti dīpenti…pe…  anavasesaṃ āpattiṃ sāvasesā āpattīti dīpenti…pe…  sappaṭikammaṃ āpattiṃ appaṭikammā āpattīti dīpenti…pe…  appaṭikammaṃ āpattiṃ sappaṭikammā āpattīti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṃ. Bahuñca te, bhikkhave, bhikkhū apuññaṃ pasavanti, te cimaṃ saddhammaṃ antaradhāpentī”ti. </div>
</div>
<div class="CENTER" id="p_15A1_255">
<span class="pN">255</span>Dasamaṃ.</div>
</div>
