<div>
<div class="b">
<a href="/">Home</a> » <a href="/tipitaka/18Sn">18Sn Suttanipātapāḷi</a> » <a href="/tipitaka/18Sn/2">2 Cūḷavagga</a>
</div>
<div class="i">2.3 Hirisutta</div>
<div class="h">Cūḷavagga</div>
<div class="h">Hirisutta</div>
<div class="q" id="p_18Sn_294"> <div class="divNumber">256.</div> <div class="p"> <table class="singleColumn"> <tr> <td> <div class="pN">294</div> <div class="G">Hiriṃ tarantaṃ vijigucchamānaṃ,</div> </td> </tr> <tr> <td> <div class="G">Tavāhamasmi iti bhāsamānaṃ;</div> </td> </tr> <tr> <td> <div class="G">Sayhāni kammāni anādiyantaṃ,</div> </td> </tr> <tr> <td> <div class="G">Neso mamanti iti naṃ vijaññā. (1)</div> </td> </tr> </table> </div>
</div>
<div class="q" id="p_18Sn_295"> <div class="divNumber">257.</div> <div class="p"> <table class="singleColumn"> <tr> <td> <div class="pN">295</div> <div class="G">Ananvayaṃ piyaṃ vācaṃ,</div> </td> </tr> <tr> <td> <div class="G">yo mittesu pakubbati;</div> </td> </tr> <tr> <td> <div class="G">Akarontaṃ bhāsamānaṃ,</div> </td> </tr> <tr> <td> <div class="G">parijānanti paṇḍitā. (2)</div> </td> </tr> </table> </div>
</div>
<div class="q" id="p_18Sn_296"> <div class="divNumber">258.</div> <div class="p"> <table class="singleColumn"> <tr> <td> <div class="pN">296</div> <div class="G">Na so mitto yo sadā appamatto,</div> </td> </tr> <tr> <td> <div class="G">Bhedāsaṅkī randhamevānupassī;</div> </td> </tr> <tr> <td> <div class="G">Yasmiñca seti urasīva putto,</div> </td> </tr> <tr> <td> <div class="G">Sa ve mitto yo parehi abhejjo. (3)</div> </td> </tr> </table> </div>
</div>
<div class="q" id="p_18Sn_297"> <div class="divNumber">259.</div> <div class="p"> <table class="singleColumn"> <tr> <td> <div class="pN">297</div> <div class="G">Pāmujjakaraṇaṃ ṭhānaṃ,</div> </td> </tr> <tr> <td> <div class="G">pasaṃsāvahanaṃ sukhaṃ;</div> </td> </tr> <tr> <td> <div class="G">Phalānisaṃso bhāveti,</div> </td> </tr> <tr> <td> <div class="G">vahanto porisaṃ dhuraṃ. (4)</div> </td> </tr> </table> </div>
</div>
<div class="q" id="p_18Sn_298"> <div class="divNumber">260.</div> <div class="p"> <table class="singleColumn"> <tr> <td> <div class="pN">298</div> <div class="G">Pavivekarasaṃ pitvā,</div> </td> </tr> <tr> <td> <div class="G">Rasaṃ upasamassa ca;</div> </td> </tr> <tr> <td> <div class="G">Niddaro hoti nippāpo,</div> </td> </tr> <tr> <td> <div class="G">Dhammapītirasaṃ pivanti. (5)</div> </td> </tr> </table> </div>
</div>
<div class="CENTER" id="p_18Sn_299">
<span class="pN">299</span>Hirisuttaṃ tatiyaṃ.</div>
</div>
